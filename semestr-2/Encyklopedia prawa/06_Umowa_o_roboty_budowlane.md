# UMOWA O ROBOTY BUDOWLANE

zawarta w dniu ... r. w ..., pomiędzy:

1. ... z siedzibą w ... przy ul. ..., numer KRS ... zwanym dalej Zamawiającym, reprezentowanym przez:
 ...,
 ...,

oraz

2. ... z siedzibą w ... przy ul. ..., numer KRS ... zwanym dalej Wykonawcą, reprezentowanym przez:
 ...,
 ...,

o następującej treści:

§ 1

1. Zgodnie ze zleceniem Zamawiającego z dnia ... Zamawiający zleca, a Wykonawca przyjmuje do wykonania dzieło pt. "Przebudowa hali magazynowej na halę produkcyjną - roboty elektryczne".
2. Zlecenie Zamawiającego staje się integralną częścią umowy jako załącznik numer 1.

§ 2

Wynagrodzenie ryczałtowe Wykonawcy wynosi ... (...) brutto.

§ 3

1. Zakres prac (robót) Wykonawcy w ramach realizacji umowy określają projekty budowlano-wykonawcze nr ... oraz ... z dnia ... tj.
 a) instalacja zasilania elektrycznego urządzeń technologicznych,
 b) adaptacja instalacji elektrycznych wewnętrznych w hali produkcyjnej nr 1. 2.
2. Dla robót określonych w pkt 1a rozdzielnie R1, R2, R3 zostaną wykonane jako rozdzielnie typu ... .
3. Projekty, o których mowa w ust. 1 stają się integralną częścią umowy jako załącznik numer 2 i 3.

§ 4

Wszelkie prace dodatkowe i zamienne nie objęte zakresem prac, o którym mowa w § 3 umowy realizowane będą przez Wykonawcę na podstawie odrębnego zlecenia Zamawiającego i odrębnej umowy, określającej termin realizacji oraz wynagrodzenie Wykonawcy.

§ 5

Określone w § 1 umowy roboty zostaną przez Wykonawcę wykonane w terminie ... miesięcy od dnia zawarcia niniejszej umowy.

§ 6

1. Zgodnie z właściwymi warunkami technicznymi Wykonawca przeprowadzi wszystkie prace wynikające z zakresu niniejszej umowy w terminach umożliwiających realizację dzieła w terminie, o którym mowa w § 5 umowy.
2. Szczegółowy harmonogram prac Wykonawcy zostanie uzgodniony przez przedstawicieli stron w terminie pięciu dni roboczych od dnia podpisania niniejszej umowy. Obowiązek sporządzenia harmonogramu spoczywa na Wykonawcy. Brak sporządzenia harmonogramu lub nieuzgodnienie harmonogramu prac z przedstawicielem Zamawiającego uzasadnia wstrzymanie wypłaty Wykonawcy zaliczki, o której mowa w § 16 pkt 1 umowy.
3. Harmonogram prac, o którym mowa w ust. 2 staje się z chwilą podpisania przez strony integralną częścią umowy jako załącznik numer 4.

§ 7

Wykonawca zobowiązany jest uzyskać na własny koszt wszystkie wymagane przez obowiązujące przepisy zezwolenia, zgody i opinie oraz załatwić wszystkie formalności urzędowe związane z realizacją niniejszej umowy.

§ 8

Zamawiający przekaże Wykonawcy komisyjnie plac budowy w terminie nie dłuższym niż trzy dni od dnia podpisania niniejszej umowy. Z przekazania placu budowy Zamawiający sporządzi protokół. Protokół zostanie podpisany przez przedstawicieli obu stron.

§ 9

Zamawiający zapewni Wykonawcy możliwość korzystania ze źródeł energii elektrycznej i wody.

§ 10

Zamawiający zapewni ochronę placu budowy po zakończeniu każdego dnia pracy przez pracowników Wykonawcy. W trakcie pracy ochronę zapewnia Wykonawca.

§ 11

Wykonawca jest zobowiązany do:

1. wykonania przedmiotu umowy zgodnie z dokumentacją, o której mowa w § 3 umowy, obowiązującymi przepisami i normami technicznymi w terminie,
2. zorganizowania na własny koszt placu budowy, a w szczególności wyposażenia zaplecza budowy zgodnie z potrzebami prowadzonych prac, zorganizowania placów składowych,
3. utrzymywania na placu budowy czystości i porządku,
4. zapewnienia ochrony przeciwpożarowej,
5. spełnienia wymagań ochrony środowiska,
6. zawarcia umowy ubezpieczenia placu budowy i wszelkich urządzeń z tytułu szkód z powodu wszelkich zdarzeń losowych o charakterze nadzwyczajnym, a w szczególności pożaru,
7. usunięcia z terenu budowy wszelkich zbędnych przedmiotów, materiałów i odpadów po zakończeniu prac oraz pozostawienia terenu budowy w stanie nadającym się do użytkowania,
8. przedstawienia Zamawiającemu wszystkich atestów, świadectw dopuszczenia do eksploatacji oraz prób jakościowych urządzeń i konstrukcji użytych w wykonaniu przedmiotu niniejszej umowy.

§ 12

Wykonawca zapewni bezpieczeństwo wszystkich osób upoważnionych do przebywania na terenie placu budowy zgodnie z właściwymi przepisami BHP.

§ 13

1. Wykonawca udziela Zamawiającemu gwarancji na zrealizowane roboty elektryczne. Gwarancja obejmuje wszystkie wady fizyczne zasilania elektrycznego i instalacji elektrycznej w całości jak i poszczególnych elementów zasilania i instalacji.
2. Okres gwarancji wynosi dwadzieścia cztery miesiące licząc od dnia następującego po dniu podpisania przez strony protokołu końcowego, przy czym w odniesieniu do materiałów użytych do wykonania zasilania i instalacji obowiązuje okres gwarancji producenta.
3. Zgłoszone usterki i wady będą przez wykonawcę rozpatrywane w pierwszej kolejności w terminie siedmiu dni od zgłoszenia. W przypadku poważniejszej wady termin do jej usunięcia wynosi czternaście dni.

§ 14

1. Nadzór nad robotami z strony Zamawiającego pełnić będzie:
 ...
2. Ze strony Wykonawcy bezpośrednio odpowiedzialny za prowadzenie robót jest: ..., Kierownik Robót Montażowych.
3. Wskazani przedstawiciele stron upoważnieni są do podpisania protokołu przekazania placu budowy i protokołu odbioru.

§ 15

1. Wykonawca zgłasza wpisem do dziennika budowy gotowość odbioru końcowego wykonanych robót. Niezależnie od wpisu do dziennika budowy Wykonawca zgłasza gotowość odbioru końcowego Zamawiającemu.
2. Zamawiający w terminie siedmiu dni od zgłoszenia przez Wykonawcę gotowości do odbioru przystąpi do odbioru.
3. Najpóźniej w dniu odbioru końcowego Wykonawca zobowiązany jest przekazać Zamawiającemu wszystkie wymagane przez obowiązujące przepisy atesty, świadectwa dopuszczenia do eksploatacji oraz wyniki prób i badań oraz wymaganą przez przepisy prawa budowlanego dokumentację powykonawczą. Nieprzekazanie wskazanych dokumentów upoważnia Zamawiającego do odmowy podpisania protokołu odbioru końcowego.
4. Kierownik robót zobowiązany jest do okazywania ww. dokumentów Zamawiającemu oraz do udostępniania ich kopii.

§ 16

Wynagrodzenie Wykonawcy zostanie zapłacone według następujących zasad:

1. W terminie siedmiu dni od podpisania niniejszej umowy zamawiający wypłaci Wykonawcy zaliczkę w wysokości 15% wynagrodzenia tj. ... złotych (...). Zaliczka zostanie przelana na rachunek bankowy Zamawiającego.
2. Wynagrodzenie Zamawiającego zostanie wypłacone w dwóch równych częściach na podstawie faktur VAT, przy czym z pierwszej faktury wystawionej po zrealizowaniu 50% robót odliczona zostania kwota udzielonej zaliczki.
3. Faktury wystawione przez Wykonawcę płatne będą przelewem na rachunek bankowy Wykonawcy w terminie dwudziestu jeden dni od doręczenia Zamawiającemu z zastrzeżeniem pkt 4.
4. Faktura końcowa wystawiona zostanie po protokolarnym odbiorze przedmiotu robót na podstawie zatwierdzonego przez Inspektora Nadzoru protokołu odbioru robót, który należy dołączyć do faktury. Brak zatwierdzenia protokołu odbioru robót nie uniemożliwia Wykonawcy wystawienia faktury.

§ 17

Zamawiający jest uprawniony do otrzymywania faktur VAT, posiada numer NIP ... i upoważnia Wykonawcę do wystawienia faktury bez jego podpisu.

§ 18

Strony zastrzegają kary umowne na wypadek niewykonania lub nienależytego wykonania zobowiązań wynikających z niniejszej umowy w następujących wysokościach:

1. Wykonawca zapłaci Zamawiającemu karę umowną za opóźnienia:
 a) w wykonaniu przedmiotu umowy w terminie określonym w § 5 umowy w wysokości 0,1% wynagrodzenia umownego za każdy dzień opóźnienia, nie więcej jednak niż 10% wynagrodzenia umownego,
 b) w usunięciu wad stwierdzonych przy odbiorze w wysokości 0,1% wynagrodzenia umownego za każdy dzień opóźnienia licząc od dnia następującego po dniu, w którym miało nastąpić usunięcie wady,
 c) w usunięciu wad zgłoszonych w ramach udzielonej gwarancji w terminie określonym w § 13 ust. 3 umowy w wysokości 0,1% wynagrodzenia umownego za każdy dzień opóźnienia.
2. Zamawiający zapłaci Wykonawcy karę umowną za zwłokę w odbiorze przedmiotu umowy w wysokości 0,1% wynagrodzenia Zamawiającego, nie więcej jednak niż 10% wynagrodzenia. Nie jest zwłoką sytuacja, w której Wykonawca nie dokonuje odbioru na skutek nie wykonania przez Zamawiającego obowiązku, o którym mowa w § 15 ust. 1 umowy.
3. Strona, która odstąpi od niniejszej umowy zobowiązana jest do zapłaty kary umownej w wysokości 10% wynagrodzenia Wykonawcy.
4. Jeżeli otrzymane kary umowne nie pokryją faktycznie poniesionych szkód stronom przysługuje prawo dochodzenia odszkodowania na zasadach ogólnych.

§ 19

Wszelkie zmiany umowy wymagają zachowania formy pisemnej pod rygorem nieważności.

§ 20

W zakresie nieuregulowanym stosuje się przepisy Kodeksu cywilnego.

§ 21

Wszelkie spory wynikające z niniejszej umowy strony rozstrzygać będą w sposób polubowny. W przypadku braku możliwości polubownego rozstrzygnięcia sporu właściwym dla jego rozpatrzenia będzie sąd siedziby Zamawiającego.

§ 22

Niniejsza umowa została sporządzona w dwóch jednobrzmiących egzemplarzach, po jednym dla każdej ze stron.

... ...
Zamawiający Wykonawca
