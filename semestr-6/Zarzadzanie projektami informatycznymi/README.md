# Pytania egzaminacyjne z Zarządzania Projektami Informatycznymi

## Wykład 1

### 1. Jakie są procesy inżynierii oprogramowania w projekcie informatycznym?

Do zadań inżyniera oprogramowania należy umiejętna analiza problemu przedstawionego w projekcie, napisanie wyczerpującej specyfikacji oprogramowania będącego przyszłym rozwiązaniem problemu, implementacja oprogramowania z zachowaniem wysokiej jakości, odporności na błędy i możliwością dalszego rozwoju, jak również integracja napisanego oprogramowania z resztą systemu. Inżynier musi być w stanie przeprowadzić wyczerpujące testy napisanego oprogramowania i całego systemu po zakończeniu integracji, jak również być w stanie rozwijać i pielęgnować oprogramowanie po zakończeniu projektu.

### 2. Jakie są procesy zarządzania w projekcie informatycznym?

Do zadań menadżera projektu należy zaplanowanie projektu, wynegocjowanie z klientem wymaganego budżetu, czasu, jakości i wymagań dotyczących projektu, zebranie zespołu projektowego i zarządzanie nim w trakcie wykonywania projektu. Do jego zadań należy monitorowanie postępów prac i dbanie o realizację wyznaczonych celów. Do jego zadań należy również zdawanie raportów z postępu prac wyższemu kierownictwu. Do zadań menadżera należy umiejętne zarządzanie ryzykiem w projekcie i dostarczanie rozwiązań w miarę pojawiania się nowych problemów.

Projekt należy wykonać na czas, z zachowaniem ustalonego budżetu, z zachowaniem wymaganej jakości projektu oraz z dopełnieniem ustalonych wymagań.

### 3. Jakie są ogólne zasady skutecznego działania w projektach informatycznych? Jakie są przyczyny niepowodzeń projektów informatycznych? Jakie są kluczowe czynniki powodzenia?

Skuteczna realizacja projektów opiera się na dobrze ustalonym celu oraz planie przedstawiającym kroki pośrednie wymagane do dotarcia do tego celu. Menadżer projektu powinien ustalić metody mierzenia postępu prac i zachowywać ciągłą komunikację z zespołem, by na bieżąco dowiadywać się o pojawiających się problemach. Po zakończeniu projektu należy wyciągnąć wnioski na przyszłość, zapamiętać co okazało się dobrym pomysłem, a co fiaskiem, i dostosować przyszłe plany do tych wniosków.

Przyczyny niepowodzeń projektów:

- wynikające ze złego zarządzania:
    - źle ustalone cele
    - niewystarczający plan działania
    - źle ustalony plan
    - źle ustalony harmonogram
    - niepoprawne oszacowania
    - brak dobrze określonego zakresu odpowiedzialności
    - nieskończone ulepszanie
    - brak komunikacji w zespole
    - za małe doświadczenie członków zespołu
    - za małe doświadczenie menadżera zespołu
    - nieodpowiednia specyfikacja zadań
    - źle prowadzona dokumentacja

- wynikające z natury projektów informatycznych:
    - duże zróżnicowanie projektów
    - ewolucja technologii
    - interdyscyplinarny charakter projektów - wymagana komunikacja pomiędzy osobami z różnych dziedzin wiedzy
    - brak wystarczającej znajomości dziedziny problemu w projekcie przez osoby implementujące oprogramowanie
    - niematerialny charakter oprogramowania, problemy wynikające z ulotności oprogramowania
    - problem integracji, konieczność współdziałania z innymi systemami
    - duża zmienność wymagań w trakcie realizacji projektu

Czynniki powodzenia w prowadzeniu projektów:

- doświadczony menadżer, doświadczona kadra, doświadczony zespół
- jasno ustalony plan działania, harmonogram, ściśle doprecyzowane wymagania
- dobrze wynegocjowany budżet, czas, jakość oraz wymagania postawione przez klienta
- dobra komunikacja w zespole
- szybkie reagowanie na pojawiające się problemy, dobrze rozpisany zestaw zagrożeń w projekcie
- myślenie przyszłościowe w kategoriach rozwoju projektu
- dobrze zapewniona integracja projektu
- kontrola wprowadzanych zmian
- regularne przeglądy projektu
- rzetelne metody monitorowania postępu prac i realizacji harmonogramu
- dobra współpraca z klientem

### 4. Jakie znasz standardy i kompedia wiedzy w zarządzaniu projektami informatycznymi? Czym są metodyki w zarządzaniu projektami? Jakie są korzyści, a jakie niedogodności w stosowaniu metodyk? Jakie są cele standardów i metodyk? Podaj przykłady metodyk w podejściach tradycyjnych i w podejściach zwinnych.

Metodyki w zarządzaniu projektami są to zbiory ogólnie przyjętych praktyk, i przedstawione szablonowe plany postępowania. W projektach informatycznych wyszczególnia się:

- podejścia tradycyjne, tzw. kaskadowe, zapożyczone z innych gałęzi inżynierii. Do podejść tradycyjnych należą m.in.:
    - PMBOK Guide
    - PRINCE2 

- zwinne, będące odpowiedzią na szczególny charakter projektów informatycznych. Do nich należą:
    - SCRUM
    - Extreme Programming

Zaletą w stosowaniu metodyk jest ustalony plan postępowania przy zarządzaniu projektem, dzięki czemu redukuje się ilość decyzji koniecznych do podejmowania przez menadżera projektu oraz zarząd. Korzystanie z ustalonych wcześniej dobrych pomysłów pozwala na zwiększenie produktywności zespołu, jak również zwiększa przewidywalność projektu i pozwala sprawniej zarządzać ryzykiem. Metodyki pozwalają na 

### 6. Czym jest PMBOK Guide, jakie wyszczególnia procesy, jakie obejmuje obszary wiedzy, jak wygląda opis sposobu realizacji procesów, jakie są podstawowe dokumenty?

PMBOK Guide jest księgą zbierającą opisy, definicje i nazewnictwo z tradycyjnych form zarządzania projektami i przedstawia je w postaci kompleksowej encyklopedii. Instrukcje mają charakter nienakazowy, przedstawiają standardy prowadzenia projektów.

Wyszczególnione obszary wiedzy to zarządzanie wymaganiami, zarządzanie czasem, zarządzanie ryzykiem, zarządzanie jakością, zarządzanie zasobami ludzkimi, zarządzanie dokumentacją, zarządzanie komunikacją w zespole, zarządzanie zamówieniami, zarządzanie zakresem.

Opis sposobu realizacji procesów - przedstawia jakie dokumenty są wymagane na wejściu, jakie narzędzia są używane do rozwiązania problemu, mówi jakie dokumenty powinny powstać.

Dokumenty w PMBOK Guide - karta projektu, deklaracja zakresu projektu, plan zarządzania projektem.

Wyszczególnione procesy:

- inicjowania
- planowania
- realizacji
- kontroli
- zamykania

### 7. Czym jest PRINCE2, jakie obejmuje obszary, jakie są zasady, jakie są tematy, jakie są procesy?

PRINCE2 to nakazowa metodyka zarządzania projektami, przygotowana na zamówienie rządu brytyjskiego. Przyświeca jej 7 pryncypiów, 7 tematów, 7 procesów.

7 pryncypiów:

 1. Ciągła zgodność biznesowa
 2. Korzystanie z doświadczeń
 3. Zdefiniowane role i obowiązki
 4. Zarządzanie etapowe - wykonywany jest podział projektu na etapy, projekt jest wykonywany etap po etapie, po każdym etapie uzyskuje się zgodę na dalsze prowadzenie projektu
 5. Zarządzanie z wykorzystaniem tolerancji
 6. Koncentracja na produktach - na początku etapu ustala się co będzie produktem końcowym etapu, następnie wykonuje się czynności dążące do jego spełnienia
 7. Dostosowanie do warunków projektu.

7 tematów:

1. Uzasadnienie biznesowe
2. Organizacja
3. Jakość
4. Plany
5. Ryzyko
6. Zmiany
7. Postępy

7 procesów:

1. Przygotowanie projektu
2. Inicjowanie projektu
3. Strategiczne zarządzanie projektem
4. Sterowanie etapem
5. Zarządzanie dostarczaniem produktów
6. Zarządzanie zakresami etapów.
7. Zamykanie projektu


### 8. Czym są podejścia zwinne w zarządzaniu projektami informatycznymi, do jakich rodzajów projektów najlepiej się stosują, jaka filozofia im przyświeca, jakie zasady wprowadza, jakie procesy wyszczególnia?

Podejścia zwinne są odpowiedzią na szczególne środowisko projektów informatycznych, najlepiej się stosuje przy projektach innowacyjnych, w których wymagania a nawet sam projekt zmieniają się w trakcie rozwoju. Podejścia zwinne postulują podejście egalitarne do zespołu.

1. Działający produkt ważniejszy niż dokumentacja
2. Ludzie i interakcje ważniejsze niż procedury i narzędzia
3. Współpraca z klientem ważniejsza niż negocjowanie kontraktu
4. Reagowanie na zmiany ważniejsze niż trzymanie się planu.

Agile koncentruje się na wytwarzaniu iteracyjnym, tj. wprowadza jak najszybciej produkt minimalny, po czym rozszerza go o kolejne funkcjonalności w kolejnych iteracjach podczas projektu, tj. krótkich, jednakowych częściach trwania projektu (do 1 miesiąca). Wytwarzanie jest przyrostowe, tj. na każdym etapie produkt jest gotowy do testów i do użycia. Każda kolejna iteracja jest wykonywana w oparciu o poprzednią, plan i założenia są dostrajane w samą porę.

Agile zakłada ciągły kontakt z klientem i współpracę z klientem - klient jest odpowiedzialny za obserwację rozwoju produktu i nanoszenia zmian w trakcie trwania projektu.

Etapy:

1. Rozpoczęcie
2. Spekulacja
3. Eksploracja
4. Przegląd, ocena, wnioski

## Wykład 2

### 1. Czym jest SCRUM, jakie role wyszczególnia, jakie zasady pracy zespołu wprowadza, jakie przedstawia praktyki? Jakie jest porównanie SCRUM z podejściem tradycyjnym?

SCRUM jest jedną z metodyk Agile, rozwijających ją o zbiór dodatkowych zasad. Postulowane są role:

- Właściciel produktu - łącznik pomiędzy klientem a zespołem, ekspert z domeny produktu
- Scrum Master, Mistrz Młyna - osoba odpowiedzialna za przestrzenie zasad Scruma w zespole
- Zespół - samoorganizujący się, wspólnie zobowiązujący, egalitarny, sam decyduje o metodach pracy

Wprowadzane zasady:

- wspólne zobowiązanie
- wzajemny szacunek
- skoncentrowanie na pracy - brak wielozadaniowości
- otwartość
- odwaga
- podejmowanie decyzji w ostatnim możliwym terminie

Zasada - krótkie iteracje (sprinty)

- pozwala na unikanie zbędnego perfekcjonizmu, 
- ogranicza pracę cząstkową, 
- pozwala na szybkie weryfikowanie produktów i założeń
- motywuje domykanie pray

Zasada - codzienne spotkania

Zasada - spotkanie przeglądu sprintu, retrospekcja

Różnice SCRUM od podejść kaskadowych.

Zamiast koncentracji na formalnych procedurach mamy nacisk na dostarczenie nadającego się do wdrożenia produktu

### 2. Czym jest Extreme Programming, jakie role wyszczególnia, jakie wprowadza praktyki, jak wygląda organizacja, jak wygląda cykl pracy, jakie są kwestie kontrowersyjne?

Extreme Programming przeznaczony jest do projektów innowacyjnych o dużej szansy niepowodzenia. Wprowadza zbiór praktyk z których każda byłaby trudna do wprowadzenia osobno, jednak razem kompensują swoje wady. Poprzez programowanie w parach i programowanie sterowane testami uzyskuje się kod wysokiej jakości. Obowiązuje współwłasność kodu, tj. każdy członek zespołu może poprawiać i modyfikować kod napisany przez innych członków zespołu. W założeniu wymagana jest ciągła integracja elementów projektu z resztą.

Cykl pracy:

- planowanie iteracji
- zobowiązanie do dostarczenia nowej funkcjonalności
- tworzenie oprogramowania
- udostępnienie kodu
- demonstracja iteracji
- retrospekcja

Wyszczególnia się role:

- przedstawiciele klienta
- programiści
- testerzy
- coachowie


## Wykład 3

### 1. Czym jest środowisko projektu, jakie obszary i jakie role są wyszczególnione?

Środowisko projektu określa podział całego świata w zależności od części projektu. Tj.

1. Klient - osoba lub instytucja zlecająca stworzenie produktu
2. Udziałowcy - osoby na które produkt będzie miał bezpośredni wpływ
3. Wykonawcy - osoby lub instytucje tworzące produkt
4. Otoczenie - cała reszta świata która w jakiś sposób może wpływać na rozwój produktu - dostawcy, opinia publiczna, konkurencja

Ogólna struktura:

1. Sponsor
2. Komitet sterujący
3. Kierownik projektu
4. Zespoły wykonawcze
5. Pełnomocnik ds. jakości
6. Wsparcie projektu

### 2. Jaka jest ogólna struktura zarządzania i kontroli projektu?

1. Sponsor jest odpowiedzialny za finansowanie projektu, dostarczenie ogólnych wytycznych odnośnie projektu, oraz za podejmowanie decyzji strategicznych odnośnie projektów.
2. Komitet Sterujący jest odpowiedzialny za taktyczną kontrolę nad projektem, ogólny nadzór nad realizacją, oceną i akceptacją poszczególnych etapów, ustala kierunki dalszej realizacji projektu.
3. Kierownik projektu przygotowuje plany projektu, organizuje, przydziela i zarządza zasobami, sprawi operacyjną kontrolę nad postępami projektu, raportuje o stanie prac.
4. Zespoły wykonawcze odpowiedzialne są za wykonywanie szczegółowych zadań związanych z realizacją projektu.

### 3. Jakie są zadania sponsora projektu?

Sponsor projektu określa ogólne założenia projektu. Zapewnia odpowiednie środki finansowe, również popiera i broni projektu. Zapewnia dostęp ekspertów niezbędnych do realizacji. Rozwiązuje również konflikty wewnątrz organizacji związanej z projektem.

Sponsor podejmuje decyzje strategiczne odnośnie projektu.

### 4. Jakie są zadania komitetu sterującego? Jaki jest powód jego działania?

Komitet podejmuje decyzje taktyczne odnośnie projektu. Ma sprawdzać raporty z kolejnych etapów i zatwierdzać dalsze wykonywanie projektu. Ustala priorytety działań, zatwierdza projekty na następne etapy, określa parametry tolerancji, wspiera projekt i pomaga podejmować kluczowe decyzje, zamyka projekt, opracowuje raport o stanie projektu dla sponsora.

Komitet sterujący zabezpiecza przed przekraczaniem budżetu i czasu, reaguje również na możliwość nieosiągnięcia celów projektu. Zabezpiecza również projekt przed brakiem lub nadmierną reakcją na zmiany w wymaganiach, środowisku, zasobach.

### 5. Jak przeprowadza się ocenę etapu? Czym jest ocena nadzwyczajna?

Na ocenę etapu składa się plan realizacji projektu, raport końcowy etapu, plan następnego etapu, uzasadnienie biznesowe i rejestr ryzyka.

W przypadku zatwierdzenia etapu podejmuje się decyzję o kontynuowaniu prac i inicjuje kolejny etap. Zatwierdza się plany dla następnego etapu, określa się parametry tolerancji dla odchyleń harmonogramu i kosztów, tworzy się zalecenia dla kierownika projektu.

Ocena nadzwyczajna pojawia się w przypadku uzyskania raportu o istotnych odchyleniach. Może być przygotowywany plan naprawczy. W przypadku oceny nadzwyczajnej podejmuje się decyzję o dalszym prowadzeniu projektu i realizacji planu naprawczego, bądź wcześniej się zamyka projekt.

### 6. Jakie są zadania kierownika projektu? Jakie raporty musi przedstawiać?

Kierownik projektu ma za zadanie zarządzać projektem - organizować, planować, koordynować, kontrolować i nadzorować powstawanie dokumentacji. Zadaniem kierownika projektu jest również zdawanie raportów przed komitetem sterującym o stanie projektu. Przedstawia raporty okresowe, raport końcowy, raporty o istotnych odchyleniach.

### 7. Jakie są zadania liderów zespołów? Jakie są zadania członków zespołów zadaniowych?

Liderzy zespołów mają za zadanie szczegółowe określanie zadań w krótkoterminowym horyzoncie czasu, przydzielają zadania w zespole, są również odpowiedzialni za oceny pracy członków zespołu, zdają raporty kierownikowi projektu.

Zadaniem członków zespołów zadaniowych jest wykonywanie zadań w terminie, udział w spotkaniach zespołowych i dokumentacja prac.

### 8. Czym jest wsparcie projektu i jakie obowiązki przewiduje?

Wsparcie projektu ma za zadanie administrować poszczególne procesy w projekcie, pilnować przestrzegania standardów, zarządzać dokumentacją projektu, rozsyłać komunikaty i dokumenty, zarządzać konfiguracją, gromadzić raporty i dane o faktycznym postępie prac, organizować i obsługiwać zebrania, koordynować kontakty z klientem.

### 9. Jakie mogą być hierarchie ról u wykonawców? Jaka powinna być organizacja struktury zespołu wykonawczego? Jak wygląda procedura w obsadzaniu ról zespołu wykonawczego? Na czym polegają trudności z doborem zespołu?

Kierownik Projektu i Główny Projektant nie mają zdefiniowanej hierarchii. Może to być ta sama osoba, KP może być ponad GP, jednak wtedy GP musi mieć duże uprawnienia w podejmowaniu decyzji technicznych, GP może być ponad KP, wtedy KP pełni funkcje administracyjne.

Pełnomocnik ds jakości jest przeciwwagą dla Kierownika Projektu. Jego zadania polegają na organizacji systemu jakości w organizacji.

Strukturę zespołu wykonawczego organizuje się poprzez zidentyfikowanie potrzeb projektu i ról w projekcie. Każda z ról powinna mieć opis, wymagane kwalifikacje, profil realizowanych zadań i ograniczenia. Określa się uprawnienia i zakres odpowiedzialności dla poszczególnych ról. Po tym obsadza się role personelem.

Problemem może być fakt, że wymagany personel nie może nie być dostępny ani w obrębie firmy, ani nawet w otoczeniu, tj. do zatrudnienia jako niezależni wykonawcy. Budżet projektu może nie przewidywać kosztów związanych z zatrudnieniem tego rodzaju specjalistów. Również polityka firmy może wymagać, by zatrudniać w pierwszej kolejności mniej doświadczonych własnych pracowników niż pracowników z zewnątrz.

## Wykład 4

### 1. Czym jest zarządzanie wymaganiami, jakie są trudności, w jaki sposób pozyskuje się wymagania, jak wygląda proces określania wymagań, jakie są źródła informacji, jak wygląda analiza wymagań?

Zarządzanie wymaganiami jest procesem pozyskiwania wymagań od klienta, uściślania wymagań i przekładania ich do ścisłej formy w specyfikacji wymagań. Polega to również na negocjowaniu wymagań w odniesieniu do budżetu i czasu projektu. Skupia się również na dbaniu o zachowanie wymagań w trakcie trwania projektu. Zarządza również ewentualnymi zmianami wymagań.

Wymagania pozyskuje się od klienta w bezpośredniej rozmowie, podczas burzy mózgów z członkami projektu, poprzez ankietowanie odbiorców produktów projektu, od sponsorów, od wyższego kierownictwa i kierownika finansowego. Analizuje się podobne projekty, analizuje się scenariusze zdarzeń, poznaje się środowisko docelowe w którym będzie zainstalowany system, odgrywa się role użytkowników, studiuje inne istniejące systemy, tworzy się prototypy na których testuje się zachowanie użytkowników.

Trudności w pozyskiwaniu wymagań polegają na tym, że klient przedstawiając wymagania może nie mieć ich dokładnie sprecyzowanych, może również stawiać wymagania niemożliwe do spełnienia przez nieznajomość specyfiki dziedziny inżynierii oprogramowania. Różni użytkownicy mogą mieć również różne poglądy na wymagania, często stawiając wręcz sprzeczne wymagania odnośnie systemu.

Najpierw ustala się zakres systemu. Następnie ustala się możliwe źródła pozyskiwania wymagań. Dalej, kiedy się zidentyfikuje źródła, pozyskuje się wymagania od ustalonych osób bądź organizacji. Wtedy się wymagania analizuje i wstępnie reprezentuje, następnie przedstawia z powrotem w celu upewnienia się czy zostały poprawnie przedstawione. Następnie wymagania się ze sobą łączy i specyfikuje by móc je poprawnie zareprezentować w specyfikacji wymagań. Analizuje się następnie specyfikację wymagań, dokonuje się hierarchii wymagań i ostatecznie zatwierdza się specyfikację.

### 2. Czym jest specyfikacja wymagań, jakie są jej pożądane cechy, jak wygląda w podejściach tradycyjnych i podejściach zwinnych?

Specyfikacja wymagań jest całościowym dokumentem zawierającym w sformalizowanej formie wszystkie wymagania dotyczące systemu. Pożądanymi cechami są jednoznaczoność, kompletność, poprawność, spójność, weryfikowalność, modyfikowalność, oraz jasny system identyfikacji i odwołań.

W podejściach tradycyjnych specyfika wymagań tworzona jest na samym początku projektu i musi być bardzo szczegółowa. Poświęca się wiele wysiłku by zrobić wszystko dobrze za pierwszym razem i za wszelką cenę unika się zmian.

W podejściach zwinnych wymagania określa się zgrubnie, by na dalszych etapach trwania projektu zostały doprecyzowane, rozszerzone bądź usunięte. Nie są inwestowane duże ilości czasu i pieniędzy w pisanie szczegółowych wymagań od samego początku pisania projektu, za to tworzone są jedynie wskaźniki wymagań nazywane historyjkami użytkownika. Szczegóły są precyzowane później, w samą porę.

### 3. Jak wygląda zapis wymagań w metodykach zwinnych? Czym są historyjki użytkownika? Jakie są atrybuty dobrze sformułowanych historyjek? Jak wygląda porządkowanie historyjek?

Wymagania w metodykach zwinnych są przedstawiane w formie historyjek użytkownika. Historyjki użytkownika to prosty, jedno lub dwuliniowy opis funkcjonalności pożądanej przez klienta. Historyjki zapisuje się na osobnych kartkach. Historyjka przypomina nam o rozmowie z klientem, z której dowiedzieliśmy się o zapotrzebowaniu. Historyjka powinna być zapisana w języku klienta i opisywać wartościowy efekt dla klienta, a nie szczegóły techniczne. Historyjki powinny mieć jasne kryteria ukończenia (obiektywne testy akceptacyjne) - zapisywane zwykle na odwrocie kartonika.

INVEST:

- Independent (Niezależne) - historyjki są niezależne jeśli możemy je implementować w różnej kolejności
- Negotiable (Negocjowane) - szczegóły historyjki są dopracowywane w bezpośredniej rozmowie
- Valable for Users and Customers (Wartościowe dla odbiorcy) - reprezentują wartość dla klienta i są napisane w jego języku
- Estimatable (Możliwe do oszacowania) - wymaga zrozumienia istoty historyjki
- Small (Małe) - można je łatwo zaplanować i oszacować, zaimplementować w jednej iteracji
- Testable (Testowalne) - mają jasno określone kryteria ukończenia

W metodykach zwinnych zapis wymagań prowadzony jest w formie zbioru historyjek. Historyjki są uporządkowane według priorytetów (tylko na początku listy), historyjki w rejestrze mają różne rozmiary, są w różnym stopniu uszczegółowione. Rejestr produktu jest żywy, podlega ciągłym zmianom.

### 4. Czym jest rejestr produktu, jakie poziomy przewiduje?

Product Backlog - główny wykaz wszystkich funkcjonalności pożądanych w produkcie. Za dostarczenie wymagań w postaci rejestru produktu odpowiedzialny jest Właściciel Produktu. Rejestr produktu to spis czekających na wykonanie historyjek z rejestru produktu z przypisanymi priorytetami.

Rejestr Produktu odpowiada specyfikacji wymagań z tradycyjnych metodyk zarządzania projektami.

MoSCoW - MSCW - must, should, could, won't.

## Wykład 5

### 1. Czym jest planowanie? Czym planowanie różni się od harmonogramowania? Jakie są zalety i wady planowania? Jakie są najważniejsze elementy planowania?

Planowanie zawiera w sobie harmonogramowanie. Planujemy w celu określenia zadań jakie są potrzebne do wykonania projektu, jak również do uzyskania lepszego zrozumienia istoty projektu i celów które musimy osiągnąć. Planowanie pozwala na efektywne zarządzanie czasem, pracą i zasobami, jak również na umiejętne przewidzenie wymaganego czasu, pracy i zasobów do osiągnięcia celu. Rozpisany plan stanowi również dokumentację, która może zostać poddana ocenie i pozwolić na doskonalenie planu w przyszłości.

Harmonogramowanie jest przydzieleniem zasobów do już ustalonych zadań - zasobów ludzkich, finansowych i czasowych. Planowanie jest natomiast określeniem jakie zadania należy w ogóle wykonać oraz jakie zasoby są nam potrzebne.

Oczywistą wadą planowania jest to, że wykonanie dobrego planu zabiera dużo czasu, natomiast plan nigdy nie pozwala na przewidzenie w 100% wszystkich zdarzeń. Również plany wykonywane nieumiejętnie mogą zabierać zasoby i zbyt usztywniać wykonywanie projektu, w miejscu gdzie mogłaby być potrzebna elastyczność.

Najważniejsze elementy planowania:

- Określenie zakresu projektu - czym nasz system jest, a czym nie jest. W ten sposób możemy uniknąć niekończącego się dopracowywania systemu.
- Określenie strategii realizacji projektu - Jakie będą etapy realizacji, jaki są zadania do wykonania.
- Zdefiniowanie produktów końcowych i pośrednich - jaki jest nasz cel, po czym poznamy że ten cel osiągnęliśmy, jakie będą kroki pośrednie w wykonywaniu celu.
- Określenie infrastruktury projektu - w jaki sposób projekt będzie wykonywany, czego będziemy potrzebowali, gdzie będzie on się znajdywał, z czego będziemy korzystać
- Oszacowanie pracochłonności i kosztów - Ile pracy będzie wymagał ten projekt, jakie poniesiemy koszta przy jego wykonywaniu
- Opracowanie harmonogramu, budżetu, przydziału zasobów - co, kiedy, za ile.
- Określenie punktów kontrolnych.

### 2. Czym jest hierarchia harmonogramów? Jakie harmonogramy stosuje się na jakich etapach? Czym jest specyfikacja zadań?

1. Harmonogram negocjacyjny - zgrubsza określa co trzeba zrobić, by móc oszacować wymagany czas i budżet w negocjacji z klientem
2. Harmonogram kontraktowy - bardziej szczegółowy harmonogram w oparciu o wymagania użytkownika z podziałem na etapy
3. Harmonogram szczegółowy- na poziomie etapu, szczegółowo rozpisany plan czynności, budżetu, zasobów, procedur kontroli.

Długość etapu zależy od struktury projektu, poziomu ryzyka, możliwości oceny przebiegu.

Elementy planowania:

- określenie zakresu prac
- zaproponowanie technologii
- zdefiniowanie produktów końcowych i pośrednich
- oszacowanie pracochłonności i kosztów
- rozplanowanie zadań w czasie z uwzględnieniem dostępnych zasobów, ograniczeń i czynników ryzyka

Specyfikacja zadań:

- cel zadania
- procedura
- czas
- dane wejściowe
- produkty
- kryteria rozpoczęcia
- kryteria zakończenia
- role
- narzędzia, zasoby
- metryki
- inne dane, dokumenty, standardy, wymagania, ograniczenia etc.

### 3. Jakie są zasady planowania zwinnego? Jakie są poziomy planowania i co obejmują?

Przyjmujemy że nie możemy wszystkiego przewidzieć z góry, zachowujemy odpowiednią równowagę.

Poziomy planowania:

- planowanie produktu
- planowanie wydania
- planowanie iteracji
- planowanie codzienne

W podejściach zwinnych na podstawie czasu i zasobów planujemy zakres. W podejściach tradycyjnych na podstawie zakresu planujemy czas i zasoby.

## Wykład 6

### 1. Czym jest szacowanie, jakie obszary obejmuje? Jakie są trudności, co należy uwzględnić? Jakie są zalecenia przy szacowaniu? Jakie znasz metody szacowania pracochłonności? Jak wygląda szacowanie w metodykach zwinnych?

Szacowanie jest próbą przewidywania wartości bez wystarczających danych wejściowych. W zarządzaniu projektami mamy szacowanie pracochłonności, harmonogramu, zasobów ludzkich i budżetu.

Do trudności w szacowaniu należy bardzo duże zróżnicowanie i złożoność projektów informatycznych.

## Wykład 7

### 1. Czym jest zarządzanie ryzykiem, jakie są typowe źródła ryzyka, jaka jest metodyka zarządzania ryzykiem, jakie są metody identyfikacji ryzyka, jak tworzy się ocenę ryzyka, jak wygląda specyfikacja ryzyka? Jakie są strategie w zarządzaniu ryzykiem? Jak wygląda monitorowanie ryzyka?

Ryzykiem określamy wszystkie nieplanowane rzeczy które mogą wpłynąć na projekt - w tym wypadku zaszkodzić projektowi, ale również i w nieoczekiwany sposób pomóc projektowi. Ryzyko dzieli się na znane, przewidywalne i nieprzewidywalne, i tym ostatnim w ogóle się nie zajmujemy. W zarządzaniu ryzykiem chcemy skoncentrować się na zidentyfikowaniu jak największej liczby zagrożeń, znalezieniu metod ich wczesnego wykrywania i ustalenia w jaki sposób zareagujemy na każde z nich. Zarządzamy ryzykiem w celu zminimalizowania możliwości wpłynięcia na projekt w jak najwyższym stopniu.

Źródła ryzyka:

- charakter projektu
- środowisko zespołu wykonawczego
- środowisko klienta
- czynniki zewnętrzne


## Wykład 8

### 1. Jakie są zadania kierownika projektu? Jakie są mechanizmy kontroli, jakie są działania w przypadku opóźnień, jak wygląa zależność czasu realizacji od liczby pracowników, czym jest dług techniczny, jak mierzy się wykorzystanie budżetu i postęp prac?

### 2. Jak monitoruje się postępy prac w podejściach zwinnych? Jak wygląda rejestracja postępów prac? Czym jest wykres spalania?

### 3. Jakie znasz miary produktów?

1. Miary jakości
2. Miary wielkości i złożoności
3. Miary procesu
    - czas niezbędny do zrealizowania danego procesu
    - zasoby niebędne w konkretnym procesie
    - liczba wystąpień pewnych zdarzeń
    - liczba zadań w toku
    - prędkość iteracji

Pożądane cechy metryk:
    - obserwowalność
    - obiektywność
    - użyteczność

- monitorowanie kamieni milowych
- wykresy Gantta

Metoda wartości wypracowanej.

- AC, 
- PV, 
- EV - earned value, wartość wypracowana

Wskaźniki wydajności realizacji projektu - 

### 4. Jakie są metody monitorowania prac w podejściach zwinnych?

1. Tablica zadań
2. Wykres spalania liniowy
3. Wykres rozpalania

### 5. Jak wygląda zarządzanie zespołem? Jakie są cechy dobrego kierownika? Jakie są jego role?

Cechy dobrego kierownika:

1. Odpowiedzialność
2. Dobrze rozwinięte zdolności komunikacyjne
3. Zdolności analizy
4. Umiejętności planowania
5. Zdolności podejmowania decyzji
6. Rozumienie technologii wykonywania projektu
7. Umeijętności interpresonalne
8. Zdolność inspiracji i przekonywania zespołu
9. Tolerancja na stres, umiejętność dopasowywania się do sytuacji
10. Entuzjazm, energia, pracowitość, uczciwość, bezstronność

Role kierownika zespołu:

1. Stworzenie wizji
2. Budowanie zespołu
3. Przewodzenie i kierowanie
4. Zapewnienie komunikacji
5. Motywowanie zespołu
6. Rozwiązywanie problemów i konfliktów
7. Opieka nad zespołem
8. Nadzór i ocena

Fazy rozwoju zespołu

1. Formowanie
2. Ścieranie
3. Normowanie
4. Integracja
5. Stabilizacja

Style kierowania:

- styl opiekuńczy
- styl swobodny
- styl demokratyczny
- styl autokratyczny

Motywowanie zespołu:

- potrzeby egzystencjonalne
- potrzeby bezpieczeństwa
- potrzeby akceptacji środowiska
- potrzeby uznania
- potrzeby samorealizacji

Ekonomia behawioralna:
- biologiczne
- kij i marchewka (zewnętrzna motywacja)
- wewnętrzna motywacja