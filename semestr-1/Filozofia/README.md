# Egzamin ustny z filozofii dla studentów zaocznych - zagadnienia

## 1. Sokrates: metoda filozofowania oraz znaczenie dla filozofii w ogóle 

  Sokrates nie pytał, czy pojęcia odpowiadają rzeczywistości; pojęcia bowiem etyczne nie rościły pretensji, by być odwzorowaniem rzeczywistości, lecz, przeciwnie, by być wzorem dla niej; były trafne, jeśli były dobrymi wzorami, choć nic im w rzeczywistości nie odpowiadało. Platon, rozszerzywszy teorię pojęć etycznych na inne, musiał postawić to nowe zagadnienie: co jest tą rzeczywistości ą, którą poznajemy p rzeź pojęcia? Jak wszyscy filozofowie greccy, był realistą; było dlań pewnikiem, że jeśli pojęcia za-wierają wiedzę, to muszą mieć jakiś przedmiot rzeczywisty. Ale co jest tym przedmiotem?

  Rozumował tak: Własnością pojęć jest jedność i stałość: to była pierwsza przesłanka. Przedmioty, wedle których pojęcia są urobione, muszą mieć te same własności, co pojęcia: to przesłanka druga. Tymczasem wszystkie rzeczy, jakie znamy z doświadczenia, właśnie tych cech nie posiadają, są bowiem złożone i zmienne: to trzecia przesłanka. Stąd wniosek: nie rzeczy są przedmiotami pojęć. (Tatarkiewicz)

## 2. Grecja klasyczna: Platon oraz Arystoteles - ich koncepcje bytu, człowieka (duszy ludzkiej) i poznania 

### Platon

#### Dusza

  Każdy przedmiot jest cieniem pewnego ponadczasowego bytu znajdującego się w dziedzinie idei platońskich. Redefinicja konceptu ludzkiej duszy, z substancji nadającej życie do obiektu samoistnie wprowadzającego siebie w ruch. Dusza platońska dzieli się na trzy fragmenty - rozumny, impulsywny, zmysłowy - i tylko część rozumna kwalifikowała się jako "dusza sama". (Za Tatarkiewiczem).

  - Dusza jest niematerialna
  - Dusza jest oddzielna od ciała, niezależna
  - Dusza jest niezłożona (w węższym pojmowaniu, tj. duszy samej, rozumnej)
  - Dusza jest doskonalsza od ciała
  - Człowiek to dusza władająca ciałem
  - Dusza jest nieśmiertelna
  - Złem duszy jest niesprawiedliwość, niewstrzemięźliwość, tchórzostwo, ciemnota; ale doświadczenie uczy, że te zła nie przyprawiają duszy o śmierć; zatem nic jej już o śmierć przyprawić nie może. - Tu dusza była pojęta jako zasada etyczno-religijna.

  Anamneza - dusza odradza się na nowo, ale zapomina większość rzeczy poznanych.

#### Poznanie

Pierwotną grecką koncepcją było, że poznanie jest to postrzeganie: rzeczy można poznać tylko przez zetknięcie się z nimi za pomocą zmysłów. Platon tę koncepcję odrzucił. Odrzucenie jej było konsekwencją teorii idei - bo zgodnie z nią poznanie ma obejmować idee, postrzeganie zaś zmysłowe oczywiście nie nadaje się do poznawania idei. Jeżeli w ogóle można poznać idee, to jedynie myślą, a nie zmysłami. "Rzeczy można widzieć, ale nie można o nich myśleć, o ideach zaś można myśleć, ale nie można ich widzieć". Podobnie jak istnieją dwa rodzaje bytu: idee i rzeczy - tak też i dwa rodzaje poznania: rozumowe i zmysłowe.

Jednakże ta odpowiedniość bytu i poznania nie jest zupełna. Platon doszedł do przekonania, że zmysły nie tylko nie sięgają idei, ale też nie wystarczają do poznania rzeczy. Musi tu z nimi współdziałać myśl.

Zapewne, aby poznać rzeczy, trzeba je widzieć, słyszeć czy ich dotykać. Ale niektóre postrzeżenia, np. postrzeżenia kształtów, wzywają, jak Platon powiada, na pomoc myśl. Co więcej, nie wszystkie własności rzeczy dadzą się postrzec zmysłami. Barwy poznajemy oczami, dźwięki uszami; ale różność, jaka zachodzi między barwą a dźwiękiem, nie jest widziana ani słyszana; tak samo tożsamość, liczba i wiele innych własności "wspólnych". Nie posiadamy dla nich właściwego organu zmysłowego; pozostaje więc przyjąć, że "dusza sama przez się ogląda we wszystkich rzeczach te wspólne własności", że poznaje się myślą, a nie zmysłami.

### Arystoteles

#### Byt

Arystoteles zajmował dwojaką postawę wobec świata: od Platona nauczył się idealizmu, a z usposobienia był realistą. I z nauki Platona (głoszącej, że prawdziwy byt jest idealny, a prawdziwa wiedza jest ogólna) przejął ostatecznie tylko połowę: zachował teorię wiedzy, ale odrzucił teorię bytu. Zaprzeczał, iżby istniały idee poza jednostkowymi rzeczami; natomiast uznawał, że wiedza jest zawarta w pojęciach ogólnych. Stanęło na tym: byt jest jednostkowy, a wiedza - ogólna.

Platoński dualizm, dzielący byt na dwa światy, świat idei i świat rzeczy, został usunięty; ale za to wytworzył się dualizm nowy: bytu i wiedzy. Dociekania naukowe rozpadły się na dwa działy: naukę o wiedzy i naukę o bycie; logika, traktująca o wiedzy ogólnej, oddzieliła się od metafizyki, traktującej o jednostkowym bycie.

#### Dusza ludzka

W psychologii Arystoteles stosował ogólne zasady swej filozofii: użył pojęcia formy i materii, by ująć stosunek duszy i ciała. Dzięki temu stworzył trzecią wielką koncepcję, jaką grecka myśl wydała w tej kwestii. Wedle niej dusza nie jest substancją oderwaną od ciała, jak chciał Platon, ale też nie jest ciałem, jak chciał Demokryt. Jest, wedle Arystotelesa, formą, czyli energią ciała organicznego: to znaczy, że dusza i ciało organiczne stanowią nierozłączną całość; dusza nie może istnieć bez ciała, a ciało nie może spełniać swych funkcji bez duszy, która ożywia ciało.

Określenie, że dusza jest energią ciała organicznego, znaczyło, że jest ona przyczyną samorzutnych czynności organicznej istoty. Było to dynamiczne pojęcie duszy, przygotowane już przez Platona. Było pojęciem szerokim, nie specjalnie psychologicznym, lecz ogólnobiologicznym. Dusza, pojęta w ten sposób, była podstawowym czynnikiem życia organicznego, i zrozumiałe jest powiedzenie Arystotelesa, że przyrodnik ma więcej do czynienia z duszą niż z ciałem.

Świadomość była tylko jedną z funkcji tak pojętej duszy, która ma funkcji tyle, ile ciało organiczne ma czynności. Funkcje te Arystoteles ułożył hierarchicznie. Za wyższe miał te, które nie mogą być wykonywane bez innych, niższych; w tym sensie myśl jest wyższa od postrzegania, a postrzeganie od odżywiania (bo i ono jest funkcją tak szeroko pojętej duszy). Odróżniał trojakie funkcje i, odpowiednio do tego, trzy rodzaje duszy. Dusza roślinna posiada jedynie funkcję najniższą: powoduje odżywianie się i rośniecie; nie posiadając zaś odpowiedniego narządu nie jest zdolna do postrzegania. Zdolność tę posiada dusza wyższego szczebla, dusza zwierzęca. Że zaś z postrzeganiem łączy się przyjemność i przykrość, a z nimi pożądanie przyjemności i popęd do unikania przykrości, więc dusza zwierzęca - ale dopiero ona - posiada uczucia i popędy. Dopiero więc na drugim szczeblu duszy zaczynają się funkcje psychiczne. Istnieje wszakże szczebel jeszcze wyższy: dusza myśląca, właściwa jedynie człowiekowi. Jej zdolność - rozum - jest najwyższą zdolnością duszy. Rozum poznaje zarówno byt jak i dobro; znając zaś dobro, kieruje wolą, czyni, że wola staje się rozumna. Rozum, gdy kieruje wolą, nazywa się praktycznym, w odróżnieniu od teoretycznego, czyli poznającego. - Ponieważ wyższe zdolności zakładają niższe, więc dusza ludzka łączy wszystkie zdolności duszy.

Arystoteles zbliżał tedy ku sobie przeciwieństwa: ciało i duszę, zmysły i rozum. Psychologia jego była typowym przykładem tego, jak kompromisowo usposobiony umysł z czynników, które dla innych były przeciwieństwem, robił szczeble jednego szeregu. Jednakże i u niego ciągłość szeregu była zerwana w jednym punkcie: mianowicie, najwyższa zdolność duszy - rozum - ma zupełnie odrębny charakter i stanowi wyłom w zasadach psychologii Arystotelesa.

W pojęciu, jakie Arystoteles miał o rozumie, zawarta była zasadnicza trudność. Był bowiem przekonany, że wszelka władza poznawcza duszy musi być receptywna, gdyż poznania wysnuć z siebie niepodobna. Ale z drugiej strony, dusza czysto receptywna byłaby maszyną, poruszaną z zewnątrz. Arystoteles gotów był uznać, iż maszynami są dusze niższe, ale nie dusza rozumna. Ta musi być samorzutna, musi być pierwszą przyczyną swych działań. Trudność tę, że rozum jest z jednej strony receptywny, a z drugiej samorzutny, rozwiązywał Arystoteles przez rozróżnienie dwojakiego rozumu: biernego i czynnego. Bierny czyni zadość receptywności poznania, czynny - samorzutności duszy. Bierny jest receptywny, operuje tylko materiałem, jaki przejmuje od zmysłów, a funkcja jego polega na tym, że z wyobrażeń zmysłowych wyabstrahowuje pojęcia. Rozum czynny nie jest receptywny, ale też nie spełnia wcale funkcji poznawczej (to funkcja rozumu biernego); jego rola polega na tym, że wprawia w ruch rozum bierny i przez to jest pierwszą przyczyną samorzutnych poczynań duszy. Rozum bierny jest jakby aparatem odbiorczym duszy, a czynny - jego motorem.
Intencja tej nauki jest jasna, ale sama nauka ciemna. Rozum czynny, aby być pierwszą przyczyną, musi być czystą formą, czystym aktem. Wszystkie funkcje duszy są związane z ciałem i dzielą jego los, a rozum czynny nie; będąc wolny od materii, jest niezniszczalny, a przeto natury raczej boskiej niż ludzkiej. Przez rozum czynny dusza jest mikrokosmosem o własnej pierwszej przyczynie. I jak Bóg w makrokosmosie, tak dusza w mikro-kosmosie jest wyłomem z ogólnej zasady, jaka rządzi systemem Arystotelesa: że wszelka forma może istnieć jedynie w łączności z materią. Tymczasem Bóg i dusza są samoistnymi formami. Była to pozostałość platonizmu w Arystotelesowskim poglądzie na świat. Co wyrzucał Platonowi, sam w innej postaci wprowadził do swego systemu.

#### Poznanie

???

## 3. Etyka cnót Arystotelesa 

I w etyce Arystoteles w ramy platońskie wprowadził realistyczną i empiryczną doktrynę. Platon chciał normować życie wedle idei dobra, Arystoteles stał na stanowisku, że nie ma innego dobra niż realne. Platon stawiał cele transcendentne, Arystoteles szukał celów osiągalnych. Etyka Platona była dedukcyjna, u Arystotelesa stała się empiryczna. Platon etykę pojmował czysto normatywnie, Arystoteles łączył normy z opisem działania ludzkiego. Bo Platon wyprowadzał normy z idei, Arystoteles zaś z realnej natury człowieka. Platon uznawał tylko normy powszechne, Arystoteles chciał powszechność norm godzić z indywidualną naturą działającego. Dla Platona miarą słuszności było tylko ogólne prawo, dla Arystotelesa zaś żywy wzór dobrego i mądrego człowieka.

W imię tych zasad Arystoteles mniemał, że naturę dobra znajdzie nie drogą abstrakcyjnego rozumowania, lecz przez ustalenie, jakie w rzeczywistym życiu ludzie sobie stawiają cele. Cele ludzkości są różnorodne, ale są między nimi wyższe i niższe; wyższe są te, dla których niższe cele są środkami. A łańcuch środków i celów nie może iść w nieskończoność, lecz musi - jak Arystoteles wnosił, zgodnie ze swym finitystycznym sposobem myślenia - istnieć jakiś cel najwyższy, który do niczego nie jest środkiem. Taki cel jest najwyższym dobrem osiągalnym. Według Arystotelesa jest nim eudajmonia. Ona była tym konkretnym celem, który w jego etyce zajął naczelne miejsce, zajmowane w etyce Platona przez abstrakcyjną ideę dobra. Eudajmonia, w rozumieniu Greków, była to doskonałość jednostki, czyli osiągnięcie tego optimum, jakie człowiek przy swej naturze osiągnąć może. Stosując się do zwyczaju, ale za to narażając się na pewne nieporozumienia, można tłumaczyć wyraz "eudajmonia" przez "szczęście".

Eudajmonizm, podający eudajmonię za dobro najwyższe, twierdzi więc, że dobrem najwyższym nie jest dobro idealne, ani też zewnętrzne, ani społeczne, ale - doskonałość jednostki. A czym jest doskonałość? - eudajmonizm jest ogólnikową i niedostateczną teorią, póki tego nie wyjaśni. Eudajmonistami byli bez mała wszyscy greccy etycy, ale każdy inaczej pojmował eudajmonię. Arystoteles widział ją w działaniu właściwym człowiekowi. A właściwą naturą człowieka, w myśl racjonalizmu Arystotelesa, jest rozum. Przeto eudajmonia leży w działaniu rozumu, ono jest osnową życia doskonałego.

CNOTY. Działalność rozumu obejmuje dwie dziedziny: poznania i życia praktycznego. Odpowiednio dwojakie są też zalety człowieka rozumnego: jedne zwą się cnotami dianoetycznymi, np. mądrość, rozsądek, drugie etycznymi, np. hojność, męstwo. W pracy czysto teoretycznej eudajmonia może być zupełna; czynny jest wówczas tylko rozum, więc najdoskonalsza władza człowieka. Ale żyć czystą teorią jest to rzecz boska, dla człowieka niedostępna: jemu do życia potrzeba nie tylko wiedzy, ale też zdrowia, jadła, dóbr materialnych. Żyć wyłącznie rozumem - to tylko ideał, a nie realny program, to reminiscencja z Platona. Natura ludzka jest złożona, a wszystkie jej potrzeby muszą być zaspokajane; człowiek musi spełniać czynności praktyczne, chodzi tylko o to, by je spełniał rozumnie, to znaczy, by żył zgodnie z cnotami etycznymi.

Systemu cnót niepodobna wydedukować; można go tylko ustalić na podstawie empirycznej. Cnót jest tyle, ile właściwych człowiekowi czynności, bo każda czynność ma swoją cnotę; gdy np. człowiek ma do czynienia z dobrami zewnętrznymi, wtedy cnotą jest hojność; gdy znów opanowany jest przez uczucie lęku, wtedy cnotą jest męstwo. Lęk sam przez się nie jest zły, zły może być tylko stosunek do niego, pozbawiony intencji moralnej i niezgodny z rozumem, gdy mianowicie ktoś lęka się tam, wtedy i z tego powodu, z którego lękać się nie należy, albo też nie lęka się tam, wtedy i z tego powodu, z jakiego lękać by się należało. Trafnym, rozumnym stosunkiem do lęku jest właśnie męstwo; jest ono środkiem między tchórzostwem a zuchwalstwem. Tak samo znów hojność jest trafnym stosunkiem do dóbr zewnętrznych, jest środkiem między rozrzutnością a skąpstwem. Podobnie w każdej dziedzinie można i należy znaleźć odpowiedni "środek". Na tej podstawie Arystoteles określał cnotę jako "usposobienie zachowujące środek". To była owa "doktryna środka", najsławniejsza z teorii etycznych Arystotelesa.

Cnoty tak pojęte czynią zadość potrzebom rozumu. Wszakże człowiek jest istotą nie tylko rozumną, ale także cielesną. Zaspokojenie zaś potrzeb cielesnych wymaga innych jeszcze, zewnętrznych warunków, które nie są w rękach człowieka. Przeto sama cnota nie może zagwarantować eudajmonii. Nad życiem więc praktycznym człowiek niezdolny jest całkowicie zapanować, życie zaś czysto teoretyczne, które by zapewniło eudajmonię, jest dlań niedostępne.

## 4. Szkoły helleńskie: Epikurejczycy i Stoicy (do wyboru) ze szczególnym uwzględnieniem modelu życia i etyki, który proponowali 

### Epikur. Etyka. Hedonizm i radość życia. 

Zarówno punkt wyjścia jak i cel filozofii był w epikureizmie ten sam, co w innych systemach hellenizmu: punktem wyjścia było założenie, że szczęście jest największym dobrem, celem zaś - wyjaśnienie, na czym szczęście polega i jak je można osiągnąć. A wyjaśnienie, jakie dał Epikur, było ze wszystkich najprostsze. Mianowicie: szczęście polega na doznawaniu przyjemności, a nieszczęście na doznawaniu cierpień. Wyjaśnienie to nie było tautologią: szczęście (eudajmonię) Grecy rozumieli jako życie możliwie najlepsze, w którym osiągnięta została dostępna człowiekowi doskonałość. Otóż Epikur pojął doskonałość hedonistycznie, podczas gdy inne szkoły widziały doskonałość życia w czymś zupełnie innym niż doznawanie przyjemności. Hedonizm trwale skojarzył się z imieniem Epikura, acz nie był on jego wynalazkiem; był już dawniej wyznawany przez Arystypa. Epikur dał natomiast hedonizmowi oryginalną postać, od przeciętnego hedonizmu w stylu Arystypa bardzo daleką.

Podstawową myślą Epikura było, że do szczęścia wystarcza brak cierpienia; brak cierpienia bowiem odczuwamy już jako przyjemność. Tłumaczy się to tym, że człowiekowi jest z natury dobrze, byle tylko nie unieszczęśliwiały go cierpienia; naturalny stan człowieka, gdy nic dobrego i nic złego go nie spotyka, jest stanem przyjemnym, sam proces życia, samo życie jest radością. Jest to radość wrodzona, o którą nie potrzebujemy zabiegać, gdyż nosimy ją w sobie. Jako wrodzona, jest niezawodna. Niech tylko ciało będzie zdrowe i dusza spokojna, a życie będzie rozkoszą.

To był najistotniejszy punkt epikureizmu: że w nim hedonizm łączył się z kultem życia. Życie jest dobrem, i to jedynym, jakie naprawdę na własność jest nam dane. W formach religijnego kultu epikurejczycy czcili życie, byli niejako sektą czcicieli życia. Niemniej mieli świadomość, że dobro to jest ograniczone i krótkotrwałe. W przeciwieństwie do przyrody, która jest nieskończona, trwała i odradzająca się wciąż na nowo, życie ludzkie jest tylko epizodem. Złudzeniem była dla Epikura wiara w metempsychozę i w periodyczny powrót rzeczy. Tak się złożyło, że filozofia starożytna uświadomiła sobie wartość życia równocześnie z uświadomieniem jego znikomości. Wniosek, jaki stąd wyciągnęła, brzmiał: Dobro, jakie posiadamy, trzeba ocenić i .użyć od razu, bo jest przemijające i jednorazowe ; trzeba go użyć docześnie, na przyszłe bytowanie nie można liczyć. Była to doktryna etyczna na wskroś doczesna.

PRZYJEMNOŚCI ZEWNĘTRZNE. Radość życia jest głównym składnikiem szczęścia, ale nie jest jedynym; oprócz tej wewnętrznej radości istnieją przyjemności powodowane przyczynami zewnętrznymi. Te (jedyne, na które Arystyp zwrócił był uwagę) są całkowicie innego typu niż tamta żywiołowa przyjemność życia. Wymagają działania pozytywnych przyczyn, gdy do tamtej wystarczał brak cierpienia (mogą tedy być nazywane "pozytywnymi" w odróżnieniu od tamtej "negatywnej", choć wszystkie odczuwane są pozytywnie). Tamtą nosimy w sobie, te zaś zależne są od okoliczności, a przez to zdane na los szczęścia i niepewność. Dla osiągnięcia pozytywnych przyjemności muszą być spełnione dwa warunki: trzeba mieć potrzeby i trzeba, by były zaspokojone. Tymczasem tamtą radość życia odczuwa się właśnie wtedy, gdy nie jest się zaabsorbowanym przez potrzeby i ich zaspokajanie. Zatem jedne przyjemności występują przy braku potrzeb, drugie przy zaspokajaniu potrzeb; przyjemność negatywną odczuwa ten, czyjego spokoju żadne bodźce i zmiany nie mącą, przyjemności zaś pozytywnej może doznać tylko ten, kto podlega bodźcom i zmianom.

### Zenon z Elei. Stoicyzm. Dobro, zło i rzeczy obojętne. 

Życie zgodne z naturą, rozumne, szczęśliwe, cnotliwe, wolne - to zatem było dla stoików jedno i to samo. Ich ideałem był "mędrzec", to znaczy człowiek rozumny i cnotliwy, który przez to jest szczęśliwy, wolny, bogaty, bo posiada to, co prawdziwie cenne. Przeciwieństwem jego jest szaleniec, zarazem zły i nieszczęśliwy, niewolnik i nędzarz.

A między mędrcem a szaleńcem nie ma przejść. Cnota jest bowiem usposobieniem, które nie ulega stopniowaniu; kto nie ma pełnej cnoty, nie ma jej wcale. To był pierwszy paradoks etyki stoickiej; a było ich więcej. Ludzie dzielą się na dobrych i złych. Kto postępuje na drodze cnoty, jest jeszcze poza cnotą. Cnota jest jedna i niepodzielna: nie ma różnicy między sprawiedliwością, męstwem czy roztropnością; to samo rozumne usposobienie objawia się przy rozdawaniu dóbr jako sprawiedliwość, w znoszeniu cierpień jako męstwo, w prowadzeniu swych spraw jako roztropność. Cnota jest jedna dla wszystkich i na wszystkie warunki życia, i niepodobna posiadać jej pod jednym względem, a pod drugim nie. Wszystko to było przygotowane przez naukę Sokratesa, a wynikało stoikom z ich pojęcia cnoty, które nie miało żadnych cech względnych i osobistych, nic, co by mogło być podstawą stopniowania, różnicowania czy dzielenia cnoty.

Cnota jest dobrem jedynym. Wszystko, co poza tym ludzie nazywają dobrami, jak bogactwo lub sława, może być źle użyte i może wyjść na złe, więc dobrem nie jest. Cnota jest dobrem, które cechuje samowystarczalność. Do szczęścia i doskonałości nic poza cnotą nie potrzeba. Poza cnotą i jej przeciwieństwem, złem, wszystko jest obojętne, bogactwo, siła, uroda, zaszczyty, nawet zdrowie i życie. Wszystkie te nietrwałe, znikome rzeczy nie są potrzebne do szczęścia i brak ich nie może powodować nieszczęścia; w tym sensie są obojętne. Stoicy pragnęli nakłonić ludzi, by stały się dla nich obojętne jeszcze w innym znaczeniu, mianowicie, aby nie wzbudzały ani pożądania, ani wstrętu. Mędrzec ignoruje je i przez to jest prawdziwie niezależny. Był to motyw cyników, który stoicy włączyli do swego systemu.

Jednakże te rzeczy obojętne są materiałem naszych czynów; można z nich robić dobry albo zły użytek. I nie są jednak sobie równe; nie będąc "dobrymi" mają jednak mniejszą lub większą "wartość"; rozum wybiera między nimi i wytwarza reguły operowania nimi, licząc się z naturą, już nie rozumną, ale cielesną, zwierzęcą naturą człowieka. Okazuje się, że jedne z nich są "godne wyboru" (proegmena), inne "godne odrzucenia" (apoproegmena). W tym punkcie stoicy wzięli rozbrat ze skrajnością cyników.

Rzeczy godne wyboru dzielą się na:
  - duchowe - jak talenty, pamięć, bystrość myślenia, postępy w wiedzy (te są stosunkowo najwyższe), 
  - cielesne - jak sprawność narządów zmysłowych, nawet samo życie, i 
  - zewnętrzne - jak posiadanie dzieci, rodziców, miłość ludzka, uznanie, dobre pochodzenie, umiarkowana majętność. 
  
W przeciwieństwie do dobra, które jest bezwzględne, wartość tych proegmenów jest względna; np. bogactwo, dane nam przez los, posiada wartość, a bogactwo, którego los nam odmówił, nie posiada jej; jakieś czynności obojętne, urzędnicze czy wojskowe, stają się wartościowe, gdy są sprawowane rzetelnie. Dobra są godne dążenia do nich, proegmena zaś są godne jedynie przyjęcia ich. Czyny mające na celu dobra są cnotliwe, te zaś, które mają na celu proegmena - tylko "odpowiednie". 

Wartościom duchowym należy się pierwszeństwo przed cielesnymi : bo dusza, a nie ciało jest "właściwą wartością" człowieka, podobnie jak w pięknie rzeźbionym naczyniu "wartością właściwą" jest sztuka, a nie srebro. Ciało nie jest całkowicie bezwartościowe, ale jego wartość zanika wobec wartości duszy.

## 5. Ojcowie kościoła: Augustyn z Hippony i jego znaczenie dla myśli chrześcijańskiej i kultury zachodniej 

I. TEORIA POZNANIA. 1. POZNANIE DUSZY. Augustyn dzielił punkt wyjścia z filozofami hellenizmu: przyjmował, że dla człowieka celem jest szczęście i że filozofia ma je znaleźć. Ale o szczęściu mniemał, że dać je może jedynie - Bóg. Stanowisko to było naturalne w epoce religijnej, a zwłaszcza u filozofa chrześcijańskiego, ale nikt go nie przeprowadził równie konsekwentnie, jak Augustyn.
Do szczęścia potrzebne jest (wbrew sceptykom) poznanie. Nie wystarcza przy tym samo dążenie do poznania, potrzebne jest posiadanie go. Wszakże nie wszelkie poznanie jest potrzebne, lecz tylko poznanie Boga i własnej duszy. Badania przyrody są to - jak pisał z powodu astronomii - "poszukiwania bardzo ciekawe i - bardzo próżne".
"Pragnę znać Boga i duszę. I nic więcej? Nic więcej". To ograniczenie Augustyn przekazał stuleciom, przetrwało ono całe średniowiecze.

Poznanie zaś jest możliwe, wbrew sceptykom. Zapewne, zmysły podlegają złudzeniom, ale po pierwsze, nie podlegają im zawsze, a po wtóre, myśl nie we wszystkim jest od zmysłów zależna, lecz posiadając własne tryby rozumowania może sama niektóre prawdy ustalać.
Augustyn szukał takiego sposobu poznania, który nie podlega błędom i przeto stanowi niezawodny punkt wyjścia dla wiedzy. I znalazł przede wszystkim to, że błędy powstają wtedy, gdy wypowiadamy twierdzenia o rzeczach, ale nie powstają, gdy dotyczą zjawisk. Nawet i postrzeżenia stają się pewne, o ile rozważa się ich treść, a nie rzeczy, które je wywołują. "Nie twierdź nic więcej jak to, że tobie rzeczy się takimi przedstawiają, a nie będziesz miał zawodu".

Ale Augustyn nie skończył na fenomenalizmie; znalazł inną jeszcze niezawodną podstawę wiedzy. Zauważył mianowicie, że zarzuty sceptyków przeciw poznaniu dotyczą tylko poznania rzeczy zewnętrznych, ale - nie przeżyć wewnętrznych. Twierdzenia niezawodne nie ograniczają się tedy do zjawisk, lecz obejmują również przeżycia wewnętrzne. O istnieniu rzeczy zewnętrznych można wątpić, ale o własnym życiu wątpić niepodobna. Własna myśl jest faktem ze wszystkich najpewniejszym: to słynna zasada Augustyna. W porównaniu z wiedzą psychologiczną, posiadającą pewność bezpośrednią, wiedza fizykalna o rzeczach zewnętrznych musiała się Augustynowi wydać niepewna, raczej przypuszczeniem i wiarą niż wiedzą. "Ty, który chcesz poznać siebie, czy wiesz, że istniejesz? Wiem. Skąd to wiesz? Nie wiem. Czy odczuwasz się jako substancję prostą czy złożoną? Nie wiem. Czy wiesz, że poruszasz się? Nie wiem. Czy wiesz, że myślisz? Wiem". Wszystko jest wątpliwe prócz tego tylko, że jestem i że myślę. A w innym miejscu: "Czy powietrze, czy ogień jest źródłem życia, co do tego ludzie wątpili, ale któż może wątpić, że pamięta, że rozumie, że chce, że myśli, że wie, że sądzi? Bo choćby wątpił, niemniej żyje; jeśli wątpi, pamięta, dlaczego wątpi; jeśli wątpi, rozumie, że wątpi; jeśli wątpi, to chce się upewnić; jeśli wątpi, to myśli; jeśli wątpi, to wie, iż nie wie; jeśli wątpi, to sądzi, iż nie należy twierdzić".

II. TEOCENTRYCZNA METAFIZYKA. Augustyn przeprowadził to, co było intencją jego poprzedników: uczynił Boga ośrodkiem myśli filozoficznej. Przeprowadził w poglądzie na świat przewagę Boga nad stworzeniem i całkowitą zależność stworzenia od Boga; pogląd jego na świat był konsekwentnie teocentryczny. Z tym łączył się moment drugi: przewaga duszy nad ciałem. I moment trzeci: przewaga uczucia i woli nad rozumem. A wszędzie przewaga była trojaka: była nie tylko metafizyczna, ale też epistemologiczna i etyczna.

1. PRZEWAGA BOGA NAD ŚWIATEM, 

a) Bóg jest "najwyższym bytem" (summa essentia), bo On jeden istnieje z własnej natury; wszystko zaś inne mogłoby nie być. On jeden jest bytem niezależnym; wszelki inny byt istnieje tylko dzięki zrządzeniu boskiemu.

Bóg jest nie tylko sam bytem, ale przyczyną wszelkiego bytu. I nie tylko przyczyną jego powstania, ale też i wszelkich jego przemian; nie tylko stworzył świat, ale nieustannie zachowuje go, jakby tworzy na nowo (creatio continua), wbrew poglądowi wcześniejszych pisarzy, że świat, odkąd raz został stworzony, rozwija się już samodzielnie. "Gdyby Bóg rzeczom stworzonym swą twórczą moc odjął, przepadłyby", powiada Augustyn. Bóg kieruje światem, i to w najdrobniejszych szczegółach: "Nie należy słuchać tych, którzy nauczają, że wyższymi świata dziedzinami rządzi Opatrzność, niższą zaś częścią wstrząsają okoliczności i ruchy przypadkowe".

b) Bóg jest najważniejszym przedmiotem poznania: poznanie przemijających zjawisk nie ma bowiem wartości wobec poznania bytu absolutnego. Zarazem Bóg jest przyczyną poznania, w myśl bowiem iluminizmu, głoszonego przez Augustyna, Bóg udziela prawdy umysłom ludzkim, bo człowiek sam prawdy by nie znalazł.

c) Bóg jest najwyższym dobrem i zarazem przyczyną wszelkiego dobra. Jak wszelki byt istnieje przez Boga, tak samo i wszelkie dobro jest dobrem tylko przez Boga. "Cóż warta jest mnogość dóbr, to dobro i tamto dobro? Wyzbądź się tego i tamtego i patrz, jeśli możesz, na dobro samo, a wtedy zobaczysz Boga, który jest dobrem nie dzięki innemu dobru, lecz jest dobrem wszelkich dóbr". Dlatego Bóg jest właściwym celem życia. Dobro - powiada Augustyn - znaczy dla mnie tyle, co należenie do Boga (Mihi adhaerere Deo bonum est).

Dążenie do Boga leży w naturze człowieka i zespolenie z Bogiem może jedynie dać mu szczęście: "Uczyniłeś nas dla Siebie i niespokojne jest serce nasze, póki nie spocznie w Tobie" - tak zaczynają się Wyznania św. Augustyna. Co więcej, dobra i szczęścia człowiek nie może zdobyć sam, lecz tylko z pomocą Bożą: są one rzeczą łaski. A na czy m zło polega? Na odsunięciu się od Boga i na pysze, która mniema, że stworzenie może obyć się bez Boga. Tak cała etyka Augustyna skoncentrowana była w Bogu: wszelkie dążenie
do dobra - tak samo jak poznawanie prawdy - ma w Bogu zarówno przyczynę, jak i cel.
Wobec tej przewagi, jaką w niej posiada Bóg, filozofia Augustyna brzmi jak czysta teologia. Ale nie inaczej jest w innych systemach tej epoki. Wystarczy zaś zastąpić słowo "Bóg" przez "byt" (bezwzględny), by znaleźć analogię między filozofią Augustyna a filozofią poprzednich, mniej religijnie usposobionych okresów.

2. PRZEWAGA DUSZY NAD CIAŁEM, a) Augustyn osiągnął czysto spirytualistyczną koncepcję duszy, koncepcję, która zapowiadała się już od Platona i do której ciążyła myśl chrześcijańska. Dusza jest substancją samoistną; nie jest ani własnością ciała, ani rodzajem ciała. Nie ma w sobie nic materialnego, posiada tylko takie funkcje, jak myśl, wola, pamięć; wbrew starożytnym nie ma nic wspólnego z funkcjami biologicznymi. Za odrębnością duszy od ciała przemawia szereg względów: najpierw, że funkcje jej różnią się od funkcji ciała, bo one tylko mogą być zwracane ku sobie (można myśleć o sobie, pamiętać o sobie itd.); po wtóre, w przeciwieństwie do ciała, dusza nie znajduje się w jednym miejscu, bo odczuwa podrażnienie, gdziekolwiek ciało zostanie podrażnione.
Dusza nie jest tylko różna od ciała, jest odeń doskonalsza: to po Grekach nie było nowością. Nowe było raczej uzasadnienie: jest doskonalsza, bo bliższa Boga. Gdy ciało jest zniszczalne, ona jest niezniszczalna; jest nieśmiertelna, bo poznając prawdy wieczne ma udział w wieczności.
b) Duszę znamy lepiej niż ciało; wiedza o duszy jest pewna, o ciele niepewna - to był wynik dokonanego przez Augustyna odwrócenia poglądu na poznanie. Co więcej, dusza, a nie ciało poznaje Boga, którego "niepodobna oglądać cielesnymi oczami ani żadnym takim zmysłem". Ciała jest nawet przeszkodą w poznaniu: rozgwar wyobrażeń przedostając się do wnętrza duszy mąci je; stąd trudność widzenia wewnętrznego i konieczność oderwania się od życia cielesnego, aby zagłębić się we własną duszę i znaleźć zawarte w niej prawdy.

c) Wobec wyższości duszy nad ciałem, należy dbać o duszę, a nie o ciało. Rozkosz zmysłowa jest godna potępienia, bo wzbudza pragnienie dóbr cielesnych i skłania do wywyższania ich ponad dobra duchowe.

3. PRZEWAGA SIŁ IRRACJONALNYCH DUSZY NAD ROZUMEM, a) Zasadniczą postacią życia duchowego nie był dla Augustyna rozum, lecz wola. U podstaw tego twierdzenia leżało takie rozumowanie: Właściwa natura każdej rzeczy przejawia się tam, gdzie rzecz jest czynna, a nie gdzie jest bierna: to była jedna przesłanka. Rozum zaś - wedle zgodnej opinii całej starożytności -jest bierny: to
przesłanka druga. Stąd wniosek: naturę ludzką stanowi nie rozum, lecz czynna wola. Natura człowieka przejawia się nie w tym, co wie, lecz w tym, czego chce. Tą nauką o pierwszeństwie woli Augustyn zerwał ze starożytnym intelektualizmem.

Stanowisko swoje stosował Augustyn nie tylko w psychologii, ale analogicznie i w teologii: nie tylko w naturze ludzkiej, ale i w naturze Boga dopatrywał się pierwszeństwa woli. Filozofia jego przeszła tedy na całej linii od intelektualizmu do woluntaryzmu. Była to jedna z najdonioślejszych przemian, jakie dzieliły nowy pogląd na świat od starożytnego.

b) Czynniki irracjonalne mają przewagę nie tylko w dziedzinie działania, ale i w dziedzinie samego poznania. Prawdę o Bogu, która przerasta przyrodzenie człowieka, poznać może nie rozum, lecz wiara. Wiara zaś jest rzeczą raczej woli niż rozumu, a jeszcze więcej rzeczą uczucia, czyli, jak mówił Augustyn, "serca". "Nie pojmiesz patrząc, staraj się zrozumieć wierząc. Natęż ostrze oczu twego serca i patrz, a nastaw uszy serca i słuchaj". Nikt nie kładł takiego jak Augustyn nacisku na udział wiary w poznaniu. Nie chodziło mu o zastąpienie rozumu, ale o uzupełnienie go; wiara i rozum uzupełniają się wzajem: "Zrozum, byś mógł wierzyć, wierz, byś mógł zrozumieć". "Są rzeczy, którym wierzyć nie będziemy, jeśli ich nie zrozumiemy, i są inne, których nie zrozumiemy, jeśli nie będziemy w nie wierzyć". Daleko odbiegła ta koncepcja od wiedzy autonomicznej, gdzie przyrodzony rozum jest jedynym narzędziem i miarą prawdy; była to koncepcja dostosowana do ducha chrześcijaństwa; na niej też budowała scholastyka.

ISTOTA AUGUSTYNIZMU. Augustyn położył podwaliny pod nową chrześcijańską filozofię. Zerwał z klasyczną postawą Greków, z jej obiektywizmem i intelektualizmem; jego postawa była introspekcyjna, a wola miała dlań pierwszeństwo przed rozumem.
Ze zmienionej postawy wypłynął zmieniony pogląd na świat. Grecy skłaniali się do finityzmu i naturalizmu. Agustyn, przeciwnie, pojął Boga jako nieskończonego, a świat jako twór nadprzyrodzony i dzieło łaski. Postawa introspekcyjna, pojmująca nawet Boga na podobieństwo własnych przeżyć, prowadziła do personalizmu, kazała widzieć w Bogu przede wszystkim osobę, której istotą jest wola; przez to nastąpił odwrót od starożytnego uniwersalizmu. Pojmowanie zaś Boga jako nieskończonego sprawiło, że świat musiał się wobec Niego wydać znikomy i że powstał - w przeciwieństwie do hellenistycznego monizmu - skrajny dualizm Boga i świata. Cała zaś koncepcja filozoficzna Augustyna oparta była na większym zaufaniu do woli, wiary, miłości i łaski niż do rozumu i doświadczenia. Na tym podłożu sformułował oryginalne poglądy filozoficzne, starożytnym nie znane, i jako twórca poglądu na świat stanął obok Platona, Arystotelesa i Demokryta.

WPŁYW. Bezpośrednich następców Augustyn miał niewielu: wkrótce po jego śmierci nastąpił zupełny upadek oświaty. Ale gdy w parę wieków potem scholastycy podjęli na nowo budowę chrześcijańskiego poglądu na świat, czynili to na podstawach stworzonych przez Augustyna. Był najbardziej wpływowym myślicielem chrześcijaństwa; wśród łacińskich filozofów średniowiecza był nieporównanie więcej znany i słuchany niż wszyscy Ojcowie Wschodu. Przez niego prąd idealistycznej myśli z platońskiego źródła wpłynął do średniowiecza. Długo augustyńska tradycja była bez współzawodnictwa, stanowiła jedyny typ ortodoksalnej filozofii; dopiero w XIII w. Tomasz z Akwinu przeciwstawił jej nowy typ filozofii chrześcijańskiej, przez obiektywną i intelektualną postawę bardziej zbliżony do filozofii starożytnej; ale wpływ Augustyna działał i później. 

Trzy były najważniejsze nawroty augustynizmu:
1. Za Karolingów, w VIII i IX w., podczas pierwszego rozkwitu średniowiecznej filozofii. Od tego czasu Augustyn stał się decydującym czynnikiem średniowiecznej myśli.
2. W XIII w. wzmogły się wpływy Augustyna jako reakcja przeciw arystotelizmowi i powstał tzw. "augustynizm XIII w.".
3. Z początkiem nowożytnego okresu, w XVII w., po Reformacji, sposobów odnowienia chrześcijaństwa szukano znów w Augustynie. Jansenizm był augustynizmem XVII w., a wielkie chrześcijańskie systemy tego czasu, systemy Kartezjusza i Malebranche'a, w postawie i w wynikach zbliżały się do Augustyna.

OPOZYCJA przeciw augustynizmowi musiała wziąć w obronę czynniki pomniejszone przezeń lub pominięte: czynniki doczesne, przyrodzone, cielesne, racjonalne, empiryczne. Augustyn sformułował filozoficzną postawę chrześcijaństwa, ale czynił to w sposób skrajny i wysuwając na czoło jedne składniki życia otamował inne. Trzeba było, jak powiada Eucken, niewymownej pracy, aby z powrotem odnaleźć równowagę życia.

Jeszcze za czasów Augustyna i w łonie samego Kościoła doszedł do głosu, przez usta Pelagiusza, prąd oponujący przeciw jego skrajnemu supranaturalizmowi. Augustyn zwyciężył na razie, jednakże przeciwny prąd zachował swą żywotność, zwłaszcza w kompromisowej posiaci "semipelagianizmu". W imię zaś czynników empirycznych wystąpił przeciw czystemu augustynizmowi w XIII w. Tomasz z Akwinu; Kościół stanął po stronie tomizmu.

## 6. Bóg Biblii a Bóg filozofii 

Naturalne, spontaniczne poznanie Boga.Jak pokazują dzieje człowiekai dzieje ludzkiej kultury, myśl o Bogu (boskości) towarzyszy człowiekowiod początku jego istnienia na Ziemi. Świadczy o tym fakt istnienia różnychreligii, nieodłącznie związanych z kulturą. Historia ludzkości nie zanotowaładotychczas kultury bez religii. Powstaje problem: skoro istnienie Boga nie jest poznawane bezpośrednio, jakie są źródła myśli o Bogu, jego idei, trwale obecnejw ludzkiej kulturze.Św. Augustyn wskazał na trzy źródła pojęcia Boga: poeci (miał na myślipoetów religijnych, jak Homer czy Hezjod), miasto (społeczność) oraz filozo-fowie. W twierdzeniu św. Augustyna zawiera się wiele prawdy. Rzeczywiścieczłowiek zdobywa informacje o Bogu w społecznościach, w których żyje, najczę-ściej w rodzinie, w szkole, w społecznościach religijnych. Może także spotkać sięz problemem Boga w literaturze, zwł. w poezji, która wyraża i opisuje ludzkieprzeżycia, w tym także metafizyczne i religijne związane z Bogiem.Wskazane przez św. Augustyna źródła idei Boga mają jednak charakterwtórny. Są to źródła kulturowe, a więc pochodne od człowieka. Jak więcwytłumaczyć obecność idei Boga w kulturze?Człowiek, jako istota predysponowana do poznania własnym rozumemotaczającej go rzeczywistości i swojej sytuacji egzystencjalnej, zdolny jest takżew spontanicznej refleksji uświadomić sobie, że zarówno otaczający go świat,jak i on sam jest niezrozumiały, niesamowystarczalny. Rodzi to w sposóbspontaniczny myśl o jakiejś wyższej rzeczywistości, o istocie doskonalszej,z którą świat byłby powiązany, rodzi myśl o jakimś bogu (bóstwie). Poznanie tookreślamy jako pośrednie, niedoskonałe, rodzące się spontanicznie w kontakcieczłowieka z otaczającym go światem, dostępne człowiekowi na każdym szczeblukultury. Jest ono ważne, świadczy o tym, że istnieje naturalna dyspozycja umysłu ludzkiego do poznania Boga jako przyczyny świata.

O istnieniu naturalnego, niezależnego od wiary religijnej poznania Bogawspominają księgi Biblii. Autor Księgi Mądrości (13, 1–9) nazywa głupcamitych, którzy z wielkości i piękna stworzeń nie poznali Stwórcy. Św. Paweł pisze,że "nie mogą wymówić się od winy ci, którzy nie poznali Boga z Jego dzieł"(Rz 1, 18–20).Arystoteles wskazał na dwa źródła religijnego pojęcia boskości: zjawiskaprzyrody (świat obiektywnie istniejący) oraz "odczucia" duszy ludzkiej, a więcprzeżycia człowieka.Św. Tomasz przyjmuje spontaniczne poznanie Boga, do którego ludziedochodzą przez doświadczenie swoich własnych ograniczeń i swojej zależnościod innych bytów (S. th., I, q. 18, a. 8; II–II, q. 85, a. 1). Spontaniczneprzeświadczenie opiera się na pewnego rodzaju refleksji, której ktoś może nawetbyć nieświadomy, tak naturalne jest przekonanie, że jeśli istnieje coś, co samosiebie nie wyjaśnia, żąda innego bytu jako przyczyny.Współcześni filozofowie realiści (É. Gilson, J. Maritain, M. A. Krąpiec,K. Wojtyła) przyjmują przed poznaniem ściśle filozoficznym i przed poznaniemreligijnym (wiarą religijną) pewien rodzaj poznania Boga zdobyty w sposóbnaturalny, spontaniczny, na mocy naturalnych władz człowieka (rozumu). Jestono wynikiem spontanicznej refleksji nad światem przyrody oraz nad sytuacjąegzystencjalną człowieka. Dzięki temu istnieje jakieś "wiem" przed "wierzę" (poznaniem religijnym). Jest to podstawowe, najbardziej fundamentalne źródłomyśli o Bogu (boskości), a tym samym podstawa wszelkiego dalszego pozna-wania Boga, zarówno w religii, jak i w systematycznej filozofii. "Bóg nie mógłbysię objawić człowiekowi, gdyby człowiek z natury nie był zdolny do poznaniao Nim jakiejś, choć niedoskonałej prawdy" (Jan Paweł II,Wierzę w Boga OjcaStworzyciela, R 1987, 45).

Filozoficzne poznanie Boga.Zagadnienie poznania Boga i określenie Jegonatury stanowi trwały przedmiot refleksji filozoficznej w różnych koncepcjachi kierunkach filozoficznych. Współcześnie zaznaczają się wyraźnie dwa para-dygmaty filozofowania, które w różny sposób rozwiązują problem genezy ideiBoga i Jego afirmacji.1. Filozofie realistyczne, filozofia bytu o inspiracji arystotelesowskiej, dążącado wyjaśnienia realnie istniejącej rzeczywistości (istniejących, danych bezpośrednio w poznaniu bytów). Problem Boga jest problemem wewnętrznym danej filozofii, która — zmierzając do ostatecznego wyjaśnienia świata — przyjmuje ist-nienie Boga jako rację wyjaśniającą istnienie bytów niekoniecznych. W filozofiibytu następuje najbardziej koherentne pogłębienie i uzasadnienie spontaniczne-go poznania Boga.2. Filozofie o inspiracji platońskiej, filozofie idei, świadomości, podmiotu,jaźni, które przyjmują boskość a priori, czyli uznają ideę Boga za daną człowie-kowi przed wszelkim doświadczeniem świata, za ideę wrodzoną świadomości(Kartezjusz), ideę rozumu (Kant), wiążąc w konsekwencji problem Boga z myśląludzką, a nie z poznaniem realnego istnienia rzeczy i osób.Istnieją także filozoficzne drogi pogłębiania pierwotnej afirmacji Bogapoprzez refleksję odwołującą się do teorii nauk szczegółowych, zwł. fizykalnych,oraz do psychicznych przeżyć człowieka.

#### Metafizyczne poznanie Boga (w filozofii bytu). 

Adekwatnym terenem rozważania problemu Boga w sposób autonomiczny, niezależnyod wiary religijnej, jest realistyczna filozofia bytu, czyli metafizyka, będąca kon-tynuacją klasycznego paradygmatu filozofowania, dociekającego ostatecznychczynników ontycznych istniejącej rzeczywistości (istniejących bytów).Przedmiotem metafizyki jest istniejąca rzeczywistość świata rzeczy i ludzi,ujęta z punktu widzenia istnienia, czyli bytu jako istniejącego. Punkt wyjściastanowi stwierdzenie istnienia bytów, tzn. tego, co realnie, konkretnie istnieje.Celem dociekań natomiast jest rozumienie i wyjaśnianie świata realnie istnie-jącego, przez wskazanie na ostateczne ontyczne racje poznawczo ujmowanej rzeczywistości.

## 7. Tomasz z Akwinu jako przedstawiciel scholastyki 

Utworzenie chrześcijańskiego arystotelizmu w XIII wieku było przewrotem dla chrześcijańskiej filozofii; albowiem przez tysiąc lat z górą była budowana na podstawie Platońskiego idealizmu, teraz zaś podstawą jej stał się empiryzm perypatetycki. Arystotelizm chrześcijański nie mógł być kopią greckiego, lecz musiał być nowym systemem, analogicznym do tamtego. System ten był dziełem Tomasza z Akwinu, od którego imienia zwie się tomizmem. Został najwcześniej przyjęty przez zakon kaznodziejski i zwolennicy jego w XIII wieku stanowili „szkołę dominikańską" („młodszą", w przeciwieństwie do starszej, wiernej jeszcze augustynizmowi).
POPRZEDNICY. Wzorem dla Tomasza był Arystoteles; od niego przejął:

1. Pojęcie poznania jako procesu receptywnego i na tym pojęciu oparł swą empiryczną teorię poznania.
2. Pojęcie dowodu i na nim oparł rozgraniczenie wiedzy i wiary.
3. Pojęcie przyczynowego powiązania zdarzeń i na nim oparł pogląd na stosunek Boga i stworzenia.
4. Pojęcie aktu (czyli energii) i potencji oraz pojęcia formy i materii, i na nich oparł teorię duszy i ciał, psychologię i filozofię przyrody.
5. Pojęcie środka i na nim oparł swą etykę.

Pogodzenie wiary z rozumem.

Tomasz z Akwinu był pierwszym, który zastosował do swych rozważań filozofię Arystotelesa, łącząc ją z zasadami religii katolickiej. System filozoficzny Tomasza z Akwinu nazwany został tomizmem i stał się z czasem oficjalną filozofią i nauką kościoła. Zdaniem tomistów w świecie istnieje hierarchia bytów, w której człowiek - istota samoistna obdarzona duszą nieśmiertelną - zajmuje pozycję wyższą niż pozycja przedmiotów natury nieorganicznej, a także roślin i zwierząt, które powinny mu służyć do realizacji jego planów i celów. Jest jednak mniej doskonały od form czystych, czyli inteligentnych duchów - aniołów. Człowiek jest zależny od Boga i jemu winien we we wszystkich swych czynach składać hołd, zasługując na obcowanie z nim w życiu wiecznym. Tomizm był początkowo krytykowany przez filozofów scholastycznych, ale szybko zdobył uznanie, a papież Jan XXII, kanonizował w 1323 r. Tomasza z Akwinu, uznając oficjalnie jego doktrynę.

Średniowieczna scholastyka rozwijała się na uniwersytetach, które składały się przeważnie z czterech wydziałów - teologicznego, prawnego, lekarskiego i sztuk wyzwolonych. Na uniwersytetach rozwijała się filozofia scholastyczna (sama nazwa scholastyka oznacza filozofię uczoną w szkołach). Czerpała swe inspiracje z Biblii, dzieł proroków i najstarszych pisarzy chrześcijańskich oraz z pism starożytnych. Uczelniami zarządzali rektorzy, którzy wprowadzali filozofię scholastyczną w ramowy program zajęć.

Zasługi średniowiecznej scholastyki dla nauki i filozofii są dzisiaj nieocenione. Dzięki filozofii scholastycznej powstały pierwsze nurty poważnej myśli filozoficznej, rozwijała się teologia, matematyka i nauki przyrodnicze.


## 8. Spór o uniwersalia (jaki był przedmiot sporu i jakie trzy stanowiska wykształciły się w jego toku) 

Pewne ogólne pojęcia opisujące konkretne klasy przedmiotów. Czy ogólnym pojęciom odpowiadają konkretne byty?

Czy istnieje idea czerwieni, czy czerwień jest jedynie parametrem?

Czy istnieje byt reprezentujący człowieczeństwo? 

Czy istnieje dwójkowatość?

1. Realiści - postawa platońska. Każdemu pojęciu ogólnemu odpowiada konkretny byt
2. Konceptualiści - nie istnieje niezależne pojęcie, ale istnieje ten byt w umysłach
3. Nominaliści - nie istnieje byt ogólny, istnieje pojęcie któremu nadajemy nazwę.

## 9. Empiryzm i praktycyzm F. Bacona; teoria czterech idoli

Źródłem ludzkiego poznania są wyłącznie doświadczenia.
Wiedza służy praktyce. Zbawienie poprzez naukę.

Cztery idole: 
- idole plemienia - projektujemy na Naturę ludzkie motywacje
- idole jaskini - błędy wyniesione z jaskini. Przesądy, stereotypy, przekonania
- idole rynku - błędy językowe, posługiwanie się nieprecyzyjnymi terminami
- idole teatrum - dogmaty, ideologie, fałszywe autorytety

Ile mam wiedzy tyle mam władzy.

## 10. Myśl racjonalistyczna Kartezjusza 

Objawił się anioł, objawił się demon. Anioł przekazał ideę, że cały świat można opisać uniwersalnym językiem. Demon podważył możliwość istnienia czegokolwiek, wymagając by znalazł jeden i tylko jeden pewnik.

## 11. Irracjonalne wizje świata i Boga: B. Pascal i zakład o istnienie Boga; Kierkegaard i trzy etapy życia (do wyboru)


Kierkegaard i trzy etapy życia:
  1. estetyczny, charakteryzujący się dominacją pragnień egoistycznych; ponieważ realizacja tych pragnień jest zależna od warunków zewnętrznych; podstawowym nastrojem okazuje się rozpacz wynikająca z uświadomienia sobie możliwości utraty tych warunków;
  2. etyczny, w którym jednostka wybiera siebie jako własne bycie, uniezależniając się od warunków zewnętrznych i włączając do społeczności ludzkiej; ten etap wywołuje poczucie winy wynikające z uświadomienia sobie własnej skłonności do zła; to stadium to krytyka całej moralności społeczeństwa luterańskiego, opartej na obowiązku; ta moralność w ostateczności kończy się na hipokryzji, ponieważ nikt nie jest w stanie o własnych siłach wypełnić wszystkich obowiązków;
  3. religijny, oznaczający rozpoznanie w sobie grzesznika oraz powrót do Boga; w ten sposób odnajduje się prawdę o sobie i odnajduje się swoje właściwe miejsce; jest to stadium do którego powinien dążyć człowiek; zadaniem filozofa jest pomóc tym, którzy znajdują się w poprzednich stadiach dojść do najwyższego stadium. W swojej twórczości Kierkegaard poprzez ironię, podobną do tej Sokratesa, próbuje wejść w dialog z ludźmi ze stadium estetycznego i etycznego oraz skłonić ich do wejścia w stadium religijne. Tę myśl wyraża w późniejszej pracy "Choroba na śmierć": "W pierwszej części tej pracy ukazywał się stopniowy wzrost w świadomości własnej jaźni (...). Ta świadomość własnej jaźni według naszych wcześniejszych rozważań poruszała się wewnątrz kategorii ludzkiej jaźni, lub takiej której miarą był człowiek. Ale ta jaźń osiąga nową jakość i nowe określenie, będąc właśnie jaźnią wobec Boga."[13].

## 12. Natura ludzka i umowa społeczna według T. Hobbes'a i J.J. Rousseau 

Hobbes - człowiek jest z natury zły i jedynie umowa społeczna powstrzymuje go od wejścia w kompletny stan skakania sobie do gardeł. Człowiek człowiekowi wilkiem.

Rousseau - człowiek jest z natury dobry, i gdyby nie społeczeństwo to byłby tak szlachetny że nie wiem. Szlachetny dzikus.

## 13. Znaczenie Johna Locke'a dla myśli politycznej 

John Locke - prawa naturalne człowieka.
Ludzie są z natury racjonalni. Zakłada że będziemy w naturalny sposób ograniczać swój egoizm ze wzgrostem poznania.

Prawa niezbywalne.

Prawo własności

## 14. Oświecenie niemieckie: na czym polegał przewrót kopernikański w filozofii Immanuela Kanta 

Zmiana sposobu patrzenia człowieka na świat wywołana przez koncepcje Kanta - rozróżnienie pomiędzy postrzeganym przedmiotem przez podmiot a przedmiotem per se. Doświadczenie nie umożliwia pojęcia, pojęcie umożliwia doświadczenia.

## 15. Filozoficzne koncepcje etyczne: arystotelesowska, stoicka, epikurejska, kantowska, utylitarna 

- Arystotelesowska - dobro jest subiektywne i zależne od czynników. Niemożliwe jest znalezienie dobra uniwersalnego
- Stoicka - światem rządzi pneuma która nieubłaganie dąży do celu, nie ma powodu by jej się przeciwstawiać. Cnottą jest rozumienie praw natury na poziomie intelektualnym i emocjonalnym. Prawdziwie cnotliwy człowiek nie lęka się i nie boi niczego.

## 16. Co to jest etyka obowiązku; wyjaśnij pojęcie imperatywu kategorycznego 

Idea w której należy postępować tak, jakby chciało się by to postępowanie było prawem powszechnym.

## 17. Człowiek i kultura według F. Nietzschego (krytyka chrześcijaństwa, nowa wizja moralności) 

Nietzsche rozróżniał moralności pana i niewolnika, tj. moralność przestrzeganą z tytułu niemożności inaczej i moralności przestrzeganej z wyboru. Jego koncept nadczłowieka opierał się na istocie mogącej generować własne zasady moralne, w obliczu niemożnosci podążania za arbitralnymi zasadami.

## 18. Koncepcja ludzkiej psychiki według Z. Freuda 

Podział na trzy sfery - id, ego, superego. Każda z nich ma swoje własne pobudki, sprzeczność między nimi wywołuje napięcia które się uzewnętrzniają w formie frustracji i agresji. Id dąży do spełnienia zasady przyjemności, ego do racjonalnej kalkulacji (zasada rzeczywistosci), superego do spełnienia zasady sublimacji - przekucie nieakceptowalnych i destrukcyjnych popędów na moc twórczą.

## 19. Karol Darwin i darwinizm społeczny oraz Karol Marks i jego krytyka kultury i społeczeństwa oraz ich wpływ na myśl XX wieku. 

Teoria Darwina przedstawiła zasady powstawania gatunków poprzez ciągłą rywalizację. Powstała propozycja darwinizmu społecznego, tj. rozszerzenia teorii Darwina na ewolucję społeczeństw.

Karol Marks - stworzenie modelu walki klas i bytu określającego świadomość.

## 20. Wyjaśnij znaczenia pojęć/idei i ich pochodzenie:

- Logos - słowo nadające porządek
- Psyche - Dusza
- Arche - Prazasada - praprzyczyna wszystkich bytów, pierwotna zasada kierująca światem
- Egalitaryzm - przeciwieństwo elitaryzmu - całkowita równość między ludźmi
- Kosmopolityzm - obywatelstwo świata, uznawanie za ojczyznę całego świata
- Metafizyka - badanie najogólniejszych własności bytu
- Transcendentny - byt wychodzący poza świat
- Empiryzm - filozofia zakładająca doświadczenie jako podstawę wiedzy
- Idealizm - założenie o istnieniu świata poza zasięgiem ciała i umysłu, zamieszkałego przez byty wieczne i niezmienne
- Indukcja – Dedukcja - metoda dochodzenia do wiedzy. W indukcji ze szczegółowych przesłanek dochodzi się do ogólnych wniosków, w dedukcji jest odwrotnie - z ogólnych zasad uzyskuje się ogląd na temat szczegółowych zjawisk.
- Podmiot - osobowy byt przeciwstawny przedmiotowi
- Deizm - Deizm – nurt religijno-filozoficzny, którego cechą wspólną jest przekonanie, że racjonalnie można uzasadnić istnienie jedynie boga bezosobowego, będącego konstruktorem świata rozumianego jako mechanizm oraz źródłem praw, według których ten mechanizm świata działa. Tak rozumiany bóg nie ingeruje w stworzony świat.
- Ateizm - brak wiary w istnienie jednego bądź wielu bogów; ewentualnie odrzucenie teizmu, pogląd przeczący istnieniu sił nadprzyrodzonych i odrzucający wiarę w stwórcę.
- Agnostycyzm - pogląd według którego niemożliwe jest całkowite poznanie faktu istnienia lub nieistnienia Boga.
- Panteizm - utożsamienie Kosmosu, natury, wszechrzeczy z absolutem.
- Neoplatonizm - rozdział na trzy światy - duch, duszę, materię.
- Scholastyka - łączenie przedmiotu wiedzy i wiary, dochodzenie metodami logicznymi i naukowymi do istnienia Boga.
- Introspekcja - augustyńska metoda poznania, polegająca szukaniu prawdy poprzez medytację i wejście wgłąb siebie.

--- 
Polecane lektury do egzaminu: notatki z wykładów, Z. Mikołejko "Elementy filozofii "; 
dodatkowo: W. Tatarkiewicz "Historia filozofii " (wybrane rozdzia ły), M. Król "Krótka historia myśli politycznej " 
Nie polecam przygotowywać się do egzaminu na podstawie haseł z W ikipedii. 
