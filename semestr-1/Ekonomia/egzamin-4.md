# Egzamin z Ekonomii

## Zadanie 1

Podaj krótkie definicje i interpretację utargu całkowitego i krańcowego (marginalnego).

## Zadanie 2

Przedstaw na wykresie punkt równowagi konsumenta (punkt optymalnego wyboru konsumenta). Nie zapomnij o podaniu oznaczeń osi układu współrzędnych oraz narysowanych krzywych.

## Zadanie 3

Wzrost jednostkowych kosztów produkcji dobra a spowoduje:

a) przesunięcie krzywej podaży dobra a (wzrost podaży)
b) przesunięcie krzywej podaży dobra a (spadek podaży)
c) nie spowoduje przesunięcia krzywej podaży na dobro a, lecz ruch po krzywej podaży
d) przesunięcie krzywej popytu na dobro a (spadek popytu)

## Zadanie 4

Punkty znajdujące się na krzywej obojętności reprezentują różne kombinacje dwóch dóbr (nabywanych przez konsumenta). Punkty leżące na krzywej obojętności charakteryzują się:

a) jednakową krańcową stopą substytucji
b) jednakowym poziomem łącznych wydatków na zakup obu dóbr
c) jednakową użytecznością całkowitą obu dóbr

## Zadanie 5

W wyniku wzrostu dochodów o 8%, popyt na dobro spadł o 4%. Oblicz elastyczność dochodową popytu na to dobro.

Przedstaw słowną definicję dochodowej elastyczności popytu.

## Zadanie 5a

Do jakiej grupy zakwalifikujesz takie dobro? Dobro takie jest

a) dobrem normalnym
b) dobrem niższego rzędu
c) dobrem luksusowym
d) dobrem niezbędnym (pierwszej potrzeby)

## Zadanie 6

Maksymalną wartość zysku przedsiębiorstwo osiąga, gdy:

a) następuje zrównanie utargu przeciętnego z przeciętnym kosztem całkowitym
b) utarg całkowity osiąga wartość maksymalną
c) występuje zrównanie utargu krańcowego z kosztem krańcowym

## Zadanie 7

Rynek producenta charakteryzuje się:

a) nadwyżką podaży nad popytem i uprzywilejowaną pozycją producenta
b) nadwyżką podaży nad popytem i uprzywilejowaną pozycją konsumenta
c) nadwyżką popytu nad podażą i uprzywilejowaną pozycją producenta
d) nadwyżką popytu nad podażą i uprzywilejowaną pozycją konsumenta

## Zadanie 8

Odpowiedz, czy poniższe stwierdzenia są prawdziwe czy fałszywe. Oznacz prawdziwe literą P, fałszywe - literą F.

a) Przedsiębiorstwo wolnokonkurencyjne jest skłonne przejściowo (w krótkim okresie) ponosić straty, ale pod warunkiem, że cena rynkowa na wytwarzane towary kształtuje się powyżej przeciętnych kosztów zmiennych.

b) Wprowadzenie regulowanych przez państwo cen maksymalnych ma na celu ochronę wybranych grup konsumentów

## Zadanie 9

Wykreśl krzywą popytu na towary wytwarzane przez przedsiębiorstwo

- działające w warunkach doskonałej konkurencji (oznacz ją jako krzywą (DK)
- zajmujące pozycję monopolistyczną na rynku (znacz ją jako krzywą DM)

## Zadanie 10

Zdefiniuj pojęcie kosztu przeciętnego całkowitego i zmiennego oraz kosztu krańcowego (marginalnego). Oblicz koszty przeciętne: zmienny i całkowity oraz koszt krańcowy dla danych przedstawionych w poniższej tabeli. Wyniki obliczeń wpisz w odpowiednie rubryki.

| Wielkość produkcji | Koszt stały | Koszt zmienny | Koszt całkowity | Przeciętny koszt całkowity | Przeciętny koszt zmienny | Koszt krańcowy |
| ------------------ | ----------- | ------------- | --------------- | -------------------------- | ------------------------ | -------------- |
| 1                  | 20          | 12            |
| 2                  | 20          | 20            |
| 3                  | 20          | 24            |
| 4                  | 20          | 40            |

## Zadanie 11

Omów jedno z podanych poniżej zagadnień:

- Problem substytucyjności w wyborze koszyka konsumpcyjnego.
- Rynek konkurencji doskonałej. Równowaga przedsiębiorstwa w warunkach konkurencji doskonałej.

## Zadanie 12

Narysuj krzywą jednakowego produktu (izokwantę produkcji). Zaznacz na niej dwa punkty:
a) punkt P charakteryzujący się pracochłonną metodą produkcji
b) punkt R charakteryzujący się kapitałochłonną metodą produkcji

Na odrębnym wykresie narysuj krzywą jednakowego produktu i zaznacz na niej technikę produkcji charakteryzującą się najniższymi kosztami wytwarzania (punkt S) przy załkożeniu, że cena pracy i cena kapitału są jednakowe.

Jak zmieni się położenie punktu oznaczającego optymalną metodę produkcji, jeśli relatywna cena pracy spadnie (praca stanie się tańsza w porównaniu z kapitałem)? Zaznacz na rysunku nowy punkt optymalny jako punkt S'. Odpowiedz na pytanie: Na czym polega efekt substytucyjny powyższej zmiany prroporcji cen pracy i kapitał?

## Zadanie 13

Uzupełnij poniższe stwierdzenia:

- Gdy zysk nadzwyczajny jest równy zero, przedsiębiorstwo osiąga jedynie zysk ................ który jest równy kosztom alternatywnym .....................

- Przeciętne koszty całkowite w przedsiębiorstwie osiągają najniższą wartość, gdy następuje zrównanie kosztów ........................ z kosztami ....................

